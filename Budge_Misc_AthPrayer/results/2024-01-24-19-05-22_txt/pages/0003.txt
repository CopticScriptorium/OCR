ⲃⲟⲗ • ⲛϭⲓ ⲡⲛⲟⲩⲧⲉ • ⲁϥϯ ⲛⲁϥ • ⲛ ⲧⲙ︦ⲛ︦ⲧⲣⲙⲙⲁⲟ̄ • ⲛ
ⲗⲁⲃⲁⲛ ⲉⲕⲉⲥⲱⲧⲙ̄ ⲉ ⲣⲟⲓ • ϩⲱ ⲙⲡⲟⲟⲩ • ⲡⲉⲛⲧ ⲁϥⲥⲱⲧⲙ̄•
ⲉ ⲓⲱⲥⲏⲫ ϩⲛ̄ ⲕⲏⲙⲉ ⲉⲕⲉⲥⲱⲧⲙ̄ • ⲉ ⲣⲟⲓ ϩⲱ • ⲙⲡⲟⲟⲩ •
ⲉⲓⲛⲏⲩ ⲉ ⲣⲁⲧⲕ̄ • ⲡⲉⲛⲧ ⲁϥⲥⲱⲧ︦ⲙ︦ ⲉ ⲡⲉϣⲗⲏⲗ • ⲙ ⲡⲟϭ
ⲙ ⲡⲣⲟⲫⲏⲧⲏⲥ • ⲙⲱⲩⲥⲏⲥ • ⲉ ⲁϥⲉⲓⲛⲉ • ⲙ ⲡⲗⲁⲟⲥ ⲙ
ⲡⲓⲏ︦ⲗ• ⲉ ⲃⲟⲗ • ϩ︦ⲛ̄ ⲕⲏⲙⲉ• ⲉⲕⲉⲥⲱⲧ︦ⲙ︦ • ⲉ ⲣⲟⲓ ϩⲱ ⲙ
ⲡⲟⲟⲩ • ⲁⲛⲟⲕ ⲡⲉⲕϩ︦ⲙ︦ϩⲁⲗ • ⲁⲑⲁⲛⲁⲥⲓⲟⲥ • ⲁⲕⲥⲱⲧⲙ̄ • ⲉ
ⲡⲉϣⲗⲏⲗ • ⲛ ⲓⲉⲥⲟⲩ • ⲡϣⲏⲣⲉ • ⲛ̄ ⲛⲁⲩⲏ ⲉϥⲙⲓϣⲉ • ⲙⲛ̄
ⲛⲉϥϫⲁϫⲉ • ⲁⲕⲧⲛ̄ⲛⲟⲟⲩ • ⲛⲁϥ ⲙ ⲡⲁⲣⲭⲏⲥⲧⲣⲁⲧⲏⲅⲟⲥ •
ⲛ ⲧϭⲟⲙ • ⲛ ⲙ̄ⲡⲏⲩⲉ • ⲉ ⲧⲣϥ︦ϫⲓⲕⲃⲁ • ⲛ̄ ⲛⲉϥϫⲁϫⲉ •
ⲉⲕⲉⲥⲱⲧⲙ̄ • ⲉ ⲣⲟⲓ ϩⲱ ⲙⲡⲟⲟⲩ ⲉⲓⲛⲏⲩ • ⲉ ⲣⲁⲧ︦ⲏ︦ • ⲱ • ⲡⲁ
ϫⲟⲉⲓⲥ • ⲧⲉϩⲓⲏ ⲁⲣ • ⲛ̄ⲣⲱⲙⲉ • ⲛⲓⲙ • ⲧⲉ ⲧⲁⲓ • ⲁⲗⲗⲁ •
ⲉⲓⲛⲁⲃⲱⲕ ϩⲛ̄ • ⲟⲩϩⲓⲏ • ⲛ ϯⲥⲟⲟⲩⲛ • ⲙⲙⲙⲟⲥ ⲁⲛ • ϩⲁⲑⲏ •
ⲛⲥⲁϥ ⲙⲛ̄ ϣⲙ̄ⲧⲉ ⲡⲟⲟⲩ • ⲛ̄ϩⲟⲟⲩ • ⲧⲁⲓ • ⲉⲧⲉ ⲟⲩⲛ̄ⲧⲁⲥ]
ⲙⲟⲕϩ̄ • ⲛ ⲧⲁ ⲯⲩⲭⲏ ⲛⲑⲉ ⲛ̄ ⲟⲩⲧⲣⲟⲭⲟⲥ • ⲛ̄ ⲛ̄ⲁϩⲣ︦ⲛ︦
ⲟⲩⲕⲱϩ︦ⲧ︦ • ⲁⲩⲱ ⲛⲑⲉ ⲛ ⲟⲩⲗⲁⲁⲩ • ⲛ̄ ⲛⲁϩⲣ︦ⲛ̄ ⲟⲩⲧⲣⲓⲣ •
ⲉ ⲧⲃⲉ ⲡⲁⲓ ϯⲛⲁⲉⲟⲙⲟⲗⲟⲅⲉⲓ • ⲛⲁⲕ • ⲡⲛⲟⲩⲧⲉ • ⲙ ⲡⲁ
ⲱⲛ︦ϩ︦ ⲁⲩⲱ ⲟⲛ ϯⲥⲟⲟⲩⲛ ϫⲉ ⲁⲕⲥⲱⲧⲙ̄ • ⲉ ⲡⲉϩⲣⲟⲟⲩ
ⲛⲛⲉⲕϩⲙ̄ϩⲁⲗ • ⲥⲱⲧⲙ̄ ⲉ ⲡⲱⲓ ϩⲱ ⲡϫ︦ⲥ︦ • ⲡⲁ ⲛⲟⲩⲧⲉ ⲡⲉⲛⲧ
ⲁϥⲉⲛ︦ⲧ︦ • ⲉ ⲃⲟⲗ ϩⲙ̄ ⲡⲕⲁⲕⲉ • ⲛ ⲧⲙⲙⲛ̄ⲧⲁⲧⲥⲟⲟⲩⲛ •
ⲉⲕⲉⲉⲓⲛⲉ • ⲛ̄ ⲧⲁ ⲯⲩⲭⲏ • ⲉ ⲃⲟⲗ ϩⲙ̄ ⲡⲁ ⲥⲱⲙⲁ • ϩⲛ̄
ⲟⲩⲟⲩⲛⲟⲩ ⲉⲙⲛ̄ ϩⲓⲥⲉ • ⲛϩⲏⲧ︦ⲥ︦ ϫⲉ ⲛⲧⲕ̄ ⲟⲩⲛⲟⲩⲧⲉ • ⲛ
ⲁⲅⲁⲑⲟⲥ • ⲛⲧⲟⲕ • ⲟⲛ ⲡⲉⲛⲧ ⲁⲕⲥⲱⲧⲙ︦ • ⲉ ⲡⲉϣⲗⲏⲗ• ⲛ̄
ⲛⲉⲕⲣⲧⲏⲥ • ⲃⲁⲣⲁⲕ • ⲥⲁⲙⲯⲱⲛ • ⲓⲉⲯⲑⲁⲉ • ⲅⲉⲇⲉⲱⲛ •
ⲙⲛ̄ ⲇⲉⲃⲱⲣⲣⲁ • ⲅⲟⲑⲟⲛⲓⲏⲗ ⲙⲛ̄ ⲁⲱⲑ • ϣⲁⲛⲧⲟⲩⲕⲣⲓⲛⲉ •
ⲙ ⲡⲉⲕⲗⲁⲟⲥ • ⲛⲥⲉⲙⲟⲟⲛⲉ ⲙⲙⲙⲟⲟⲩ • ϩⲓ ⲡϫⲁⲓⲉ ⲉⲕⲉ‐
ⲱⲧⲙ̄︦ • ⲉ ⲣⲟⲓ ϩⲱ • ϩⲙ̄ ⲡⲁ ⲧⲱⲃ︦ϩ︦ • ⲉⲓⲗⲏⲗ • ⲉ ⲣⲁⲓ •
ⲉ ⲧⲉⲕⲙ︦ⲛ︦ⲧ︦ⲁⲅⲁⲑⲟⲥ • ⲡϫⲟⲉⲓⲥ• ⲡⲛⲟⲩⲧⲉ • ⲙ ⲡⲓⲏⲗ• ⲁⲕ‐
ⲥⲱⲧⲙ̄ • ⲉ ⲡⲉϣⲗⲏⲗ• ⲛ ̄ⲉⲣⲉⲙⲓⲁⲥ • ⲡⲉⲡⲣⲟⲫⲏⲧⲏⲥ
ⲉϥϩⲙ̄ ⲡϣⲏⲓ • ⲙ ⲡⲗⲟⲓϩⲉ • ⲉⲕⲉⲥⲱⲧⲙ̄ • ⲉ ⲣⲟⲓ • ϩⲱ ϩⲙ̄
ⲡⲁ ⲥⲟⲡⲥⲛ̄ • ⲙⲛ̄ ⲡⲁ ⲧⲱⲃϩ︦• ⲉ ϯⲧⲱⲃϩ̄ ⲙⲙⲙⲟⲕ ⲛ̄ϩⲏⲧϥ︦ •
ⲡⲛⲟⲩⲧⲉ • ⲛ ⲣϥ̄ⲥⲱⲧⲙ̄ • ⲁⲕⲥⲱⲧⲙ̄ ⲟⲛ • ⲉ ⲏⲥⲁⲓⲁⲥ ⲡⲛⲟϭ •
ⲙ ⲡⲣⲟⲫⲏⲧⲏⲥ • ⲉϥⲱϣ ⲉ ϩⲣⲁⲓ ⲉ ⲣⲟⲕ • ⲉϥϣⲗⲏⲗ ϩⲁ