ⲕⲁⲧⲏⲅⲟⲣⲉⲓ • ⲙⲙⲟⲛ • ⲙⲡⲉⲕⲙⲧⲟ • ⲉ ⲃⲟⲗ • ⲛ̄ ⲧ︦︦ ϫⲓ
ⲕⲁⲧⲏⲅⲟⲣⲓⲁ • ⲉ ϩⲟⲩⲛ • ⲉ ⲡⲉⲕϩ︦ⲙ̄ϩⲁⲗ ⲛⲅⲣ︦ⲱϩ︦ⲧ︦ • ⲛ̄ⲛⲉⲧ
ϩⲓ ϩⲃⲟⲩⲣ • ⲙⲙⲟⲓ • ⲛ︦︦ⲧⲣ︦ϥⲱϣⲙ̄ • ⲛϭⲓ ⲡϣⲁϩ • ⲙ
ⲡⲕⲱϩ︦ⲧ︦ • ⲛ︦︦ϯⲑⲉ • ⲛⲁⲓ ⲉ ⲧⲣⲁⲁϩ • ⲉ ⲣⲁⲁⲧ • ⲙⲡⲉⲕⲙⲧⲟ•
ⲉ ⲃⲟⲗ • ⲡⲉⲧ ⲕⲣⲓⲛⲉ ⲛ ⲧⲟⲓⲕⲟⲩⲙⲉⲛⲏ • ⲧⲏⲣ︦ⲥ︦ • ϩⲛ̄ ⲟⲩϩⲟ •
ⲉⲙⲛ̄ ϣⲓⲡⲉ ⲛ̄ϩⲏⲧϥ︦ • ⲙⲁⲣⲟⲩϫⲓ ϣⲓⲡⲉ• ⲛϭⲓ ⲛⲉⲧ ϩⲓ ϩⲃⲟⲩⲣ
ⲛⲧⲉ ⲛⲉⲧ ϩⲓ ⲟⲩⲛⲁⲙ • ⲁⲁϩ • ⲉ ⲣⲁⲧⲟⲩ • ϩⲁϩⲡⲏⲓ •
ⲙⲁⲣϥ̄ⲱϫⲛ̄ • ⲛ̄ϭⲓ ⲡⲕⲱϩ︦ⲧ︦ • ⲛ ⲁⲧ ϫⲉⲛⲁ • ⲛ︦ⲟⲙ̄ⲕⲟ • ⲛ
ⲧⲥⲁⲁⲧⲉ • ⲙ ⲡⲁⲧ ϣⲓⲡⲉ • ⲙⲛ̄ ⲛⲉϥⲇⲩⲛⲁⲙⲓⲥ • ⲙⲁ ϯⲑⲉ
ⲛⲁⲓ • ⲉ ⲧⲣⲁⲥⲟⲡⲥ︦ⲛ︦̄ • ⲉϫⲛ̄ ϣⲓⲡⲉ ϩⲓ ϩⲟⲧⲉ • ϫⲉ ⲛⲧⲟⲕ •
ⲡⲉ ⲡⲛⲟⲩⲧⲉ • ⲙⲙⲉ ⲙⲁⲩⲁⲁϥ ⲡⲉⲧ ⲉⲣⲉ ⲟⲩϩⲟⲧⲉ • ⲙⲛ̄
ⲟⲩⲥⲧⲱⲧ • ⲙⲛ̄ ⲟⲩⲛⲉϩϣⲗ︦︦ • ⲙⲡⲉϥⲙⲧⲟ • ⲉ ⲃⲟⲗ •
ⲡⲛⲟⲩⲧⲉ • ⲙⲁⲩⲁⲁϥ ⲡⲉⲧ ⲉⲣⲉ ⲧⲁ ⲯⲩⲭⲏ • ⲙⲛ̄ ⲡⲁ ⲡ︦ⲛ︦ⲁ︦••
ϩⲛ̄ ⲛⲉϥϭⲓϫ ϯⲥⲟⲡⲥⲡ̄ • ⲙⲙⲟⲕ • ⲡⲁ ϫ︦ⲥ︦ • ⲉⲓⲛⲏⲩ • ⲉ
ϩⲣⲁⲓ • ⲉⲛⲉⲕϭⲓϫ • ⲡⲁⲓ • ⲉⲧ ⲉⲣⲉ ⲟⲩϩⲟⲧⲉ • ⲙⲛ̄ ⲟⲩⲥ‐
ⲧⲱⲧ ⲙⲡⲉϥⲙⲧⲟ • ϩⲙ̄ ⲡⲉϥϣⲁϫⲉ • ϣⲁⲣⲉ ⲧⲡⲉ • ⲙⲛ̄
ⲡⲕⲁϩ • ⲃⲱⲗ• ⲉ ⲃⲟⲗ• ⲛ̄ⲧⲉ ⲛⲧⲟⲟⲩ • ⲥⲧⲱⲧ ϣⲁ ⲛⲉⲩⲥⲛⲧⲉ •
[ⲛ̄ⲧⲉ] ⲛⲉⲧⲣ ⲛ̄ⲛⲟⲩⲛ • ⲥⲧⲱⲧ • | ⲛⲧⲉ ⲛⲧⲁⲣⲧⲁⲣⲟⲥ
ϣⲧⲟⲣⲧ︦ⲣ︦ • ϫⲉ ⲡⲁⲓ • ⲡⲉ ⲡⲛⲟⲩⲧⲉ ⲛ ⲁⲟⲣⲁⲧⲟⲥ • ⲟⲩϩⲱⲱϥ •
ⲧⲉ ⲧⲉⲯⲩⲭⲏ • ⲛ̄ ⲁⲑⲁⲛⲁⲥⲓⲟⲥ • ⲛ ⲛⲁϩⲣⲛ̄ ⲡⲉⲓ ⲛⲟϭ • ⲉⲧ
ϩⲁ ϩⲟⲧⲉ • ⲉⲓϣⲁⲛϫⲟⲟⲥ ϫⲉ ⲁⲛ̄ ⲟⲩⲇⲓⲕⲁⲓⲟⲥ • ⲁⲛ̄ ⲟⲩ‐
ⲣ︦ϥ︦ⲣ︦ ⲛⲟⲃⲉ • ⲛⲓⲙ • ⲡⲉⲧ ⲛⲁϣⲟⲩⲱϩ︦ⲙ︦ • ⲛⲁϥ • ⲛϥ̄ⲛⲉϫ ⲧⲁ
ⲯⲩⲭⲏ • ⲛ̄ ⲧⲁⲣⲧⲁⲣⲟⲥ • ⲛⲓⲙ ⲡⲉⲧ ⲛⲁϣⲟⲩⲱϩⲙ̄ • ⲛⲁϥ •
ϩⲛ̄ ⲧⲉϥⲉⲝⲟⲩⲥⲓⲁ • ⲉϥϣⲁⲛⲧⲟⲩⲛⲟⲥⲟⲩ • ⲟⲛ • ⲡⲱϥ ⲡⲉ
ⲡⲁⲙⲁϩⲧⲉ • ⲙⲛ̄ ⲗⲁⲁⲩ ϩⲏⲡ • ⲉ ⲣⲟϥ • ⲛ̄ ⲛⲉⲧ ϩⲏⲡ • ϩⲙ̄
ⲡϩⲏⲧ ⲙ ⲡⲣⲱⲙⲉ• ⲛⲧⲟϥ • ⲉⲧ ⲇⲟⲕⲓⲙⲁⲍⲉ • ⲛ ⲛϩⲏⲧ• ⲙⲛ̄
ⲛⲉϭⲗⲟⲟⲧⲉ • ⲉϥⲛⲟⲓ • ⲛ̄ ⲛⲉⲧ ⲛⲁⲛⲱⲟⲩ ⲙⲛ̄ ⲛⲉⲧ ⲑⲟⲟⲩ •
ⲉⲧ ϩⲙ̄ ⲡϩⲏⲧ • ⲙ ⲡⲣⲱⲙⲉ • ϫⲉ ⲛ̄ⲧⲟϥ • ⲡⲉ ⲡⲛⲟⲩⲧⲉ •
ⲛⲧⲟϥ • ⲡⲉ ⲡϫⲟⲉⲓⲥ • ⲛ ⲧⲁⲣⲉⲧⲏ • ⲉⲓϣⲟⲟⲡ • ϩⲛ̄ ⲧⲉⲓ ⲥⲁⲣ︦ⲝ︦ •
ⲁⲕⲧⲁⲁⲥ • ⲛⲁⲓ ⲉⲣ ⲡⲁ ⲟⲩⲱϣ • ϩⲓϫⲙ̄ ⲡⲕⲁϩ • ⲉ ⲥⲁϩⲟⲩ •
ⲁⲩⲱ ⲉ ⲥⲙⲟⲩ ⲉⲓϣⲁⲛⲉⲓ ⲉ ⲃⲟⲗ • ϩ︦ⲛ︦ ⲥⲱⲙⲁ • ⲧⲉⲕⲉⲟⲩ‐
ⲥⲓⲁ • ⲧⲉⲧ ⲟ • ⲛ̄ ϫⲟⲉⲓⲥ • ⲉ ⲣⲟⲓ • ⲉ ϣⲁϫⲉ • ⲁⲩⲱ ⲉ ⲧⲙ̄
ϣⲁϫⲉ • ⲉ ⲧⲃⲉ ⲡⲁⲓ • ⲉⲓϣⲟⲟⲡ • ϩ︦ⲛ︦ ϯⲥⲁⲣ︦ⲝ︦ ⲛ ϯⲛⲁⲕⲁ
ⲧⲟⲟⲧ • ⲉ ⲃⲟⲗ • ⲁⲛ • ⲉⲓⲣⲱⲥ • ⲉⲓⲥⲙⲟⲩ • ⲉⲓϯ ⲉⲟⲟⲩ • ⲛⲁⲕ •