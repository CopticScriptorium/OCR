### 0001

DISCOURSE BY DEMETRIUS, ARCHBISHOP
OF ANTIOCH, ON THE BIRTH OF OUR
LORD AND THE VIRGIN MARY
(Brit. Mus. MS. Oriental, No. 7027)
ⲟⲩⲗⲟⲅⲟⲥ ⲉ ⲁϥⲧⲁⲩⲟϥ ⲛ̄ϭⲓ ⲁⲡⲁ
ⲆⲨⲘⲎⲦⲢⲒⲞⲤ ⲠⲀⲢⲬⲎⲈⲠⲒⲤⲔⲞⲠⲞⲤ Ⲛ︦ ⲦⲠⲞ-
ⲖⲒⲤ ⲀⲎⲦⲞⲬⲒⲀ· ⲠⲈⲎⲦⲀϤⲬⲈⲢⲞⲆⲚⲈⲒ Ⲡ︦
ⲠⲚⲞϬ Ⲓ︦Ⲱ︦Ⲥ︦· ⲠⲈⲬⲢⲨⲤⲞⲤⲦⲞⲘⲞⲤ· Ⲙ︦ ⲠⲢⲈⲤ-
ⲂⲨⲦⲈⲢⲞⲤ· Ⲉ ⲀϤⲦⲀⲨⲞϤ Ⲉ ⲠⲈϪⲠⲞ·
ⲔⲀⲦⲀ ⲤⲀⲢⲜ̄· Ⲙ︦ ⲠⲚⲞⲨⲦⲈ ⲠⲖⲞⲄⲞⲤ· Ⲛ︦
ⲤⲞⲨ ϪⲞⲨ ⲮⲒⲤ Ⲙ︦ ⲠⲈⲂⲞⲦ ⲬⲞⲒⲀⲬ· ⲀⲨⲰ
Ⲉ ⲦⲂⲈ ⲘⲀⲢⲒⲀ ⲦⲈϤⲘⲀⲀⲨ· Ⲙ︦ ⲠⲀⲢⲐⲈ-
ⲚⲞⲤ ⲦⲚ︦Ⲧ ⲀⲤϪⲠⲞϤ ϨⲚ︦ ⲞⲨⲈⲒⲢⲎⲚⲎ Ⲛ︦ⲦⲈ
ⲠⲚⲞⲨⲦⲈ Ϥ︦Ⲑ︦·
Ⲧⲁⲣⲭϩ ⲅⲁⲣ ⲙ̄ ⲡⲉⲃⲟⲧ ⲭⲟⲓⲟⲁϩⲕ̄ ⲟⲩⲣⲁϣⲉ ⲛⲁⲛ ⲡⲉ |
ⲁⲩⲱ ⲧⲉϥϩⲁⲏ· ⲟⲩⲉⲩⲫⲣⲟⲥⲩⲛⲏ ⲧⲉ ⲛ̄ ⲧⲙⲛ︦ⲧ︦ⲣⲱⲙⲉ
ⲧⲏⲣ︦ⲥ︦·:—ⲉⲛϣⲁⲛⲉⲓ ⲅⲁⲣ ⲉ ⲧⲁⲣⲭⲏ· ⲙ̄ ⲡⲉⲓ ⲉⲃⲟⲧ· ⲧⲉ
ⲣⲟⲙⲡⲉ· ϣⲁⲣⲉ ⲡⲉⲛⲥⲱⲙⲁ ⲧⲏⲣϥ̄ ⲉⲩϥⲣⲁⲛⲉ ⲉϥⲥⲩ-
ⲙⲁⲛⲉ ⲛⲁⲛ ⲛ̄ ⲟⲩⲙⲛ︦ⲧ︦ⲣⲉϥⲣ̄ϣⲁ·:—ϩⲙ̄ ⲡⲉⲓ ⲉⲃⲟⲧ ⲅⲁⲣ
ⲛ̄ⲧⲁ ⲡⲇⲓⲁⲃⲟⲩⲗⲟⲥ ⲣ̄ ϭⲱⲃ ⲁⲩⲱ ⲁϥϫⲓ ϣⲓⲡⲉ·:—ⲧⲁⲣ-
ⲭⲏ ⲙⲉⲛ· ⲙ̄ ⲡⲉⲓ ⲉⲃⲟⲧ· ⲡⲣⲱⲧ ⲡⲉ ⲛ̄ ⲛ̄ⲕⲁⲣⲡⲟⲥ ⲛ̄
ⲧⲥⲱϣⲉ· ⲁⲩⲱ ⲧⲉϥϩⲁⲏ ⲡⲉ ⲡⲧⲁϩⲟ ⲉ ⲣⲁⲧϥ̄ ⲛ̄ ⲛⲉⲛ-
ⲯⲩⲭⲏ· ⲧⲙⲛ̄ⲧ̄ⲣⲱⲙⲉ ⲧⲏⲣⲥ̄ ϩⲛ̄ ⲟⲩⲙⲛ̄ⲧ̄ⲣⲉϥϣⲁ· ⲧⲁⲣ-
ⲭⲏ ⲅⲁⲣ ⲙ̄ ⲡⲉⲓ ⲉⲃⲟⲧ· ⲉϥⲥⲩⲙⲁⲛⲉ· ⲛⲁⲛ ⲙ̄ ⲡⲉϫⲡⲟ
ⲕⲁⲧⲁ ⲥⲁⲣⲝ̄ ⲙ̄ ⲡⲛⲟⲩⲧⲉ ⲡⲗⲟⲅⲟⲥ· ⲧⲉϥϩⲁⲏ ⲇⲉ· ⲉϥⲥⲩ-
Fol. 21b
ⲙⲃ
Fol. 22a
ⲙ︦ⲅ︦


### 0002

ⲙⲁⲛⲉ ⲛⲁⲛ ⲫⲁⲛⲉⲣⲱⲥ· ϫⲉ ⲁⲩϫⲡⲟ ⲙ̄ ⲡⲗⲟⲅⲟⲥ ⲙ̄
ⲡⲉⲓⲱⲧ·:—ⲛⲓⲙ ⲡⲉ ⲡⲁⲓ ⲉⲧ ⲥⲩⲙⲁⲛⲉ ⲛⲁⲛ ϩⲛ̄ ⲧⲁⲣⲭⲏ
ⲙ̄ ⲡⲉⲓ ⲉⲃⲟⲧ· ⲛ̄ ⲟⲩⲙⲛ︦ⲧ︦ⲣϥ︦ⲣ︦ϣⲁ· Ⲡⲁⲓ ⲡⲉ ⲇ︦ⲁ︦ⲇ︦ ⲡⲉⲓⲱⲧ
ⲙ̄ ⲡⲉⲭ︦ⲥ︦· ⲕⲁⲧⲁ ⲥⲁⲣ︦ⲝ︦· ⲉϥϫⲱ ⲙ̄ⲙⲟⲥ ϫⲉ ⲥⲁⲗⲡⲓⳅⲉ
ⲛ̄ ⲛⲉⲧⲛ̄ⲥⲁⲗⲡⲓⲅ︦ⳅ︦ ϩⲛ̄ ⲛ̄ⲉⲧⲛ̄ⲥⲟⲩⲁ· ⲡⲉϩⲟⲟⲩ ⲉⲧ ⲟⲩⲟⲛϩ︦
ⲉ ⲃⲟⲗ ⲉⲧⲉ ⲡⲉⲛϣⲁ ⲡⲉ· ϫⲉ ⲟⲩⲡⲣⲟⲥⲇⲁⲅⲙⲁ ⲡⲉ ⲙ̄
ⲡⲓ︦ⲏ︦ⲗ︦· | ⲁⲩⲱ ⲟⲩϩⲁⲡ ⲡⲉ ⲙ̄ ⲡⲛⲟⲩⲧⲉ ⲛ̄ ⲓⲁⲕⲱⲃ·:—ⲁϥ-
ⲟⲩⲉⲛϩ̄ ⲡϩⲱⲃ ⲉ ⲃⲟⲗ· ϫⲉ ⲡⲉⲧ ⲉⲣⲉ ⲧⲡⲁⲣⲑⲉⲛⲟⲥ ⲛⲁϫ-
ⲡⲟϥ· ⲛ̄ⲧⲟϥ ⲡⲉⲧ ⲛⲁϣⲱⲡⲉ ⲙ̄ ⲙⲟⲛⲟⲅⲉⲛⲏⲥ ⲛ̄ ⲧⲙⲛ︦ⲧ︦-
ⲣⲱⲙⲉ ⲧⲏⲣ︦ⲥ︦· ⲕⲁⲓ ⲅⲁⲣ ϥϫⲱ ⲟⲛ ⲙ̄ⲙⲟⲥ· ϫⲉ ⲡⲉ-
ⲯⲁⲗⲙⲟⲥ ⲛ̄ ⲇ︦ⲁ︦ⲇ︦ ⲛ̄ⲥⲟⲩⲁ ⲛ̄ ⲛ̄ⲥⲁⲃⲃⲁⲧⲟⲛ· Ⲁⲩⲱ ⲟⲛ
ϫⲉ ⲡⲉⲯⲁⲗⲙⲟⲥ ⲛ̄ ⲇ︦ⲁ︦ⲇ︦ ⲉⲩⲣ̄ ⲡⲙⲉⲉⲩⲉ· ⲉ ⲧⲃⲉ ⲡⲥⲁⲃⲃⲁ-
ⲧⲟⲛ· ϩⲙ̄ ⲡⲉϩⲟⲟⲩ ⲇⲉ ⲛ̄ⲧⲁϥϣⲱⲡⲉ ⲛ̄ϭⲓ ⲡⲉⲓ ⲛⲟϭ ⲙ̄
ⲙⲩⲥⲧⲏⲣⲓⲟⲛ· ⲉ ⲧⲣⲉ ⲧⲡⲁⲣⲑⲉⲛⲟⲥ ⲉⲧ ⲟⲩⲁⲁⲃ ϫⲡⲟ ⲛⲁⲛ
ⲙ̄ ⲡⲙⲟⲛⲟⲅⲉⲛⲏⲥ ⲙ̄ ⲡⲉⲓⲱⲧ· ⲥⲟⲩⲁ ⲛ̄ ⲭⲟⲓⲁϩ︦ⲕ︦ ⲡⲉ· ⲛ̄ ⲧⲉ
ⲣⲟⲙⲡⲉ ⲉⲧ ⲙ̄ⲙⲁⲩ ⲛⲉ ⲡⲥⲁⲃⲃⲁⲧⲟⲛ ⲛⲉ· ⲕⲁⲧⲁ ⲛⲉⲛⲧ
ⲁⲛϩⲉ ⲉ ⲣⲟⲟⲩ· ⲉⲩⲥⲏϩ ϩⲛ̄ ⲧⲃⲩⲃⲗⲓⲟⲑⲩⲕⲏ ⲙ̄ ⲡⲉⲭⲣⲟ-
ⲛⲟⲥ· ⲛ̄ⲧⲁⲩϫⲡⲟϥ ⲛ̄ϩⲏⲧϥ̄· ⲡⲉϫⲁϥ ϫⲉ ⲡⲉⲯⲁⲗⲙⲟⲥ ⲛ̄
ⲇ︦ⲁ︦ⲇ︦ ⲉⲩⲣ̄ ⲡⲙⲉⲉⲩⲉ ⲉ ⲧⲃⲉ ⲡⲥⲁⲃⲃⲁⲧⲟⲛ ϩⲱⲥ ⲧⲉ ϫⲡⲁⲣⲁⲅ-
ⲅⲉⲗⲉ ⲙ̄ ⲡⲥⲱⲛ︦ⲧ︦ ⲧⲏⲣ︦ϥ︦· ϫⲉ ⲁⲣⲓ ⲡⲙⲉⲉⲩⲉ· ⲛ̄ ⲧⲉⲓ ⲛⲟϭ
ⲙ̄ ⲡⲁⲛⲏⲅⲏⲣⲓⲥ· ⲙ̄ ⲡⲉⲓ ⲛⲟϭ ⲛ̄ ϣⲁ ⲙ̄ ⲡⲟⲟⲩ | ⲙ̄ⲡⲣ̄ ⲣ̄
ⲡⲉⲥⲱⲃϣ̄· ⲡⲉϫⲁϥ ϫⲉ ⲙ̄ ⲡϯⲟⲩ ⲙ̄ ⲡⲥⲁⲃⲃⲁⲧⲟⲛ·:—
ϯⲟⲩⲱϣ ⲅⲁⲣ ⲱ̄ ⲛⲉⲥⲛⲏⲩ ⲉ ⲟⲩⲱⲛ︦ϩ︦ ⲛⲏⲧⲛ̄ ⲉ ⲃⲟⲗ ⲛ̄
ⲟⲩⲛⲟϭ ⲙ̄ ⲙⲩⲥⲧⲏⲣⲓⲟⲛ ⲛ̄ ϣⲡⲏⲣⲉ· ⲉϣϫⲉ ⲟⲩⲥⲟⲉⲓⲧ·
ⲉ ⲛⲁⲛⲟⲩϥ ⲡⲉ ⲡⲣ̄ ⲡⲙⲉⲉⲩⲉ ⲙ̄ ⲡⲇⲓⲕⲁⲓⲟⲥ· ⲉⲓⲉ ⲟⲩⲛ̄
ⲟⲩⲏⲏⲣ· ⲛ̄ ⲁⲅⲁⲑⲟⲛ· ⲛⲁϣⲱⲡⲉ· ϩⲓ ⲡⲉⲧ ⲛⲁⲛⲟⲩϥ
ⲛⲓⲙ ϩⲙ̄ ⲡⲉⲣ ⲡⲙⲉⲉⲩⲉ· ⲙ̄ ⲡⲉⲛⲧⲁ ⲛ̄ⲇⲓⲕⲁⲓⲟⲥ ⲧⲏⲣⲟⲩ·
ϣⲱⲡⲉ ⲉ ⲃⲟⲗ ϩⲓ ⲧⲟⲟⲧϥ̄· Ⲙⲁⲣⲛ̄ ⲕⲱ ϭⲉ ⲛ̄ⲥⲱⲛ ⲙ̄
ⲡⲙⲩⲥⲧⲏⲣⲓⲟⲛ ⲛ̄ⲧⲁⲛⲁⲣⲭⲉⲓ ⲉ ⲣⲟϥ ⲛ̄ ϯⲉⲟⲟⲩ ⲛ̄ϩⲏⲧϥ̄ ⲙ̄
ⲡⲙⲟⲛⲟⲅⲉⲛⲏⲥ ⲙ̄ ⲡⲉⲓⲱⲧ·:—ⲧⲁⲣⲛ̄ⲉⲓⲛⲉ ⲟⲛ ⲉ ⲧⲙⲏⲏⲧⲉ
ⲙ̄ ⲡⲉϫⲡⲟ ⲛ̄ ⲧⲡⲁⲣⲑⲉⲛⲟⲥ· ⲁⲩⲱ ⲧⲕⲓⲃⲱⲇⲟⲥ· ⲛ̄ⲣⲉϥⲣ̄
ϩⲙ̄ⲙⲉ· ⲛ̄ⲧⲁϥϣⲱⲡⲉ ⲉ ⲃⲟⲗ ϩⲓ ⲧⲟⲟⲧⲥ̄ ⲛ̄ϭⲓ ⲡⲗⲟⲅⲟⲥ ⲙ̄
ⲡⲉⲓⲱⲧ· ⲉⲧⲉ ⲧⲁⲓ ⲧⲉ ⲧⲡⲁⲣⲑⲉⲛⲟⲥ· ⲉⲧ ⲟⲩⲁⲁⲃ ⲙⲁⲣⲓⲁ·
Ⲛⲉⲩⲛ̄ ⲟⲩⲣⲱⲙⲉ ⲇⲉ ⲉϥϣⲟⲟⲡ ϩⲛ̄ ⲑⲓⲉⲗⲏⲙ ⲉ ⲡⲉϥⲣⲁⲛ
DISCOURSE BY DEMETRIUS
75
Fo. 22b
ⲙ︦ⲇ︦
Fol. 23a
[ⲙ︦ⲉ︦]


### 0003

ⲡⲉ ⲓⲱⲁⲕⲓⲙ· ⲉ ⲟⲩⲟⲛⲧⲁϥ ⲟⲩⲥϩⲓⲙⲉ ⲙ̄ⲙⲁⲩ· ⲉ ⲡⲉⲥⲣⲁⲛ
ⲡⲉ  ⲥⲟⲩⲥⲁⲛⲛⲁ· ⲁⲩⲱ ⲛ̄ⲧⲟⲟⲩ ⲙ̄ ⲡⲉⲥⲛⲁⲩ | ⲛⲉ ⲁⲩⲣ̄
ϩⲗ̄ⲗⲟ· ⲁⲩⲁⲓⲁⲓ ϩⲛ̄ ⲛⲉⲩϩⲟⲟⲩ· ⲁⲩⲱ ⲛⲉⲩϩⲏⲛ ⲉ ϩⲟⲩⲛ
ⲉ ⲡⲛⲟⲩⲧⲉ· ⲛⲉⲩϣⲟⲟⲡ ⲇⲉ ⲙⲛ̄ ⲛⲉⲩⲉⲣⲏⲩ· ⲉⲩⲥⲟⲡⲥⲡ︦
ⲙ̄ ⲡⲛⲟⲩⲧⲉ ⲉⲩϫⲱ ⲙ̄ⲙⲟⲥ ϫⲉ· ⲡⲛⲟⲩⲧⲉ ⲡⲁⲅⲁⲑⲟⲥ·
ⲁⲩⲱ ⲡⲙⲁⲓⲣⲱⲙⲉ· ⲙ̄ⲡⲣ̄ ⲧⲣⲉ ⲩⲙⲟⲩⲧⲉ ⲉ ⲧⲁ ⲥϩⲓⲙⲉ
ϫⲉ  ⲧⲁϭⲣⲏⲛ·  ⲁⲗⲗⲁ ⲉⲕⲉϯ ⲛⲁⲛ ⲛ̄ ⲟⲩⲥⲡⲉⲣⲙⲁ ⲛ̄
ⲣⲱⲙⲉ·:—ⲛ̄ⲧⲟⲕ ⲅⲁⲣ ⲡⲉ ⲛ̄ⲧⲁⲕϫⲟⲟⲥ· ϩⲛ̄ ⲧⲧⲁⲡⲣⲟ· ⲙ̄
ⲙⲱⲩⲥⲏⲥ· ⲡⲉⲕϩⲙ̄ϩⲁⲗ· ϩⲉ ⲛ̄ⲛⲉ ⲁϭⲣⲏⲛ· ⲟⲩⲇⲉ ⲟⲩ
ⲁⲧ ϣⲏⲣⲉ ϣⲱⲡⲉ ϩⲙ̄ ⲡⲓ︦ⲏ︦ⲗ︦· Ⲛⲁⲓ̄ ⲇⲉ ⲉϥϫⲱ ⲙ̄ⲙⲟⲥ·
ⲉⲓⲥ ⲟⲩⲣⲱⲙⲉ ⲛ̄ ⲟⲩⲟⲉⲓⲛ· ⲁϥⲟⲩⲱⲛ︦ϩ︦ ⲛⲁϥ ⲉ ⲃⲟⲗ ⲛ̄
ⲧⲉⲩϣⲏ· ⲉϥϫⲱ ⲙ̄ⲙⲟⲥ·  ϫⲉ ⲓⲱⲁⲕⲓⲙ·  ⲓⲱⲁⲕⲓⲙ·  ⲟⲩ
ⲡⲉⲧ ϣⲟⲟⲡ ⲙ̄ⲙⲟⲕ·  ⲉⲕⲙⲟⲕ︦ϩ︦ ⲛ̄ϩⲏⲧ ⲛ̄ ⲧⲉⲓ ϩⲉ ⲧⲏⲣ︦ⲥ︦·
ⲡⲉϫⲁϥ ⲛⲁϥ· ϫⲉ ⲡⲁ ϫⲥ̄· ⲁⲓⲁⲓⲁⲓ ϩⲛ̄ ⲛⲁϩⲟⲟⲩ· ⲁⲛⲟⲕ
ⲙⲛ̄ ⲧⲁ ⲥϩⲓⲙⲉ ⲙ̄ⲡⲉ ϣⲏⲣⲉ· ϣⲱⲡⲉ ⲛⲁⲛ· ⲛ̄ⲧⲟϥ ⲇⲉ
ⲡⲉϫⲁϥ ⲛⲁϥ ϫⲉ ⲉⲓⲥ ⲧⲉⲕⲥϩⲓⲙⲉ ⲛⲁⲱ̄ⲱ ⲛⲉⲥϫⲡⲟ ⲛ̄ ⲟⲩ-
ϣⲉⲉⲣⲉ ⲛ̄ ⲥϩⲓⲙⲉ· ⲧⲁⲓ ⲉⲧⲉ ⲙ̄ⲡⲉ ⲥ|ϩⲓ̈ⲙⲉ ⲙⲓ̈ⲥⲉ ⲛ̄ ⲧⲉⲥϩⲉ
ⲉⲛⲉϩ· ⲟⲩⲇⲉ ⲟⲛ ⲛ̄ⲛⲉⲩⲙⲓⲥⲉ ⲛ̄ ⲧⲉⲥϩⲉ ϣⲁ ⲉⲛⲉϩ· ϯϩⲧⲏⲕ
ϭⲉ ⲉ ⲣⲟⲕ·  ⲡⲉϩⲟⲟⲩ ⲅⲁⲣ ⲉⲧ ⲟⲩⲛⲁⲙⲁⲥⲧⲥ̄ ⲛ̄ϩⲏⲧϥ̄·
ⲟⲩⲛ̄ ⲟⲩⲛⲟϭ ⲛ̄ ⲣⲁϣⲉ ⲛⲁϣⲱⲡⲉ ⲛⲁⲕ· ⲁⲩⲱ ⲉⲕⲉϯ ⲙ̄-
ⲙⲟⲥ ⲉ ϩⲟⲩⲛ ⲙ̄ ⲡⲣ̄ⲡⲉ ⲙ̄ ⲡϫ︦ⲥ︦·  ⲁⲩⲱ ⲉⲕⲉⲙⲟⲩⲧⲉ ⲉ
ⲡⲉⲥⲣⲁⲛ ϫⲉ ⲙⲁⲣⲓⲁ ·:—Ⲛ ⲧⲉⲣⲉ ⲡⲣⲱⲙⲉ ⲇⲉ ⲗⲟ· ⲉϥ-
ϣⲁϫⲉ ⲛⲙ̄ⲙⲁϥ·  ⲁϥⲧⲱⲟⲩⲛ ⲁϥⲛⲉϩⲥⲉ ⲛ̄ ⲁⲛⲛⲁ ⲧⲉϥ-
ⲥϩⲓⲙⲉ·   ⲁϥⲧⲁⲙⲟⲥ·   ⲉⲛϣⲁϫⲉ ⲧⲏⲣⲟⲩ ⲛ̄ⲧⲁⲩϫⲟⲟⲩ
ⲛⲁϥ·:—ⲛ̄ⲧⲟⲥ ⲇⲉ ⲁⲥⲟⲩⲱⲃϣ̄ ⲛ̄ϭⲓ ⲧϥ̄ⲥϩⲓⲙⲉ· ⲡⲉϫⲁⲥ
ⲛⲁϥ· ϫⲉ ⲙⲁⲣⲉ ⲡⲟⲩⲱϣ ⲙ̄ ⲡϫ︦ⲥ︦ ⲱϣⲡⲉ·:—ⲙⲛ︦ⲛ︦ⲥⲁ
ⲛⲁⲓ ⲁⲥⲱ̄ⲱ ⲛ̄ϭⲓ Ⲁⲛⲛⲁ ⲧⲉϥⲥϩⲓⲙⲉ· ⲁⲥⲙⲓⲥⲉ ⲙ̄ ⲡⲉⲓ̄ ⲛⲟϭ
ⲛ̄ ⲇⲱⲣⲟⲛ· ⲡⲉϩⲟⲟⲩ ⲇⲉ ⲛ̄ⲧⲁⲩϫⲡⲟⲥ ⲛ̄ϩⲏⲧϥ̄ ⲡⲥⲁⲃⲃⲁⲧⲟⲛ
ⲡⲉ· ⲛ̄ⲥⲟⲩ ⲙⲛ̄ⲧⲏ ⲙ̄ ⲡⲉⲃⲟⲧ ⲁⲑⲱ̄ⲣ· ⲉⲛⲉⲩⲣ̄ ϣⲁ ⲅⲁⲣ
ⲡⲉ ϩⲙ̄ ⲡⲉϩⲟⲟⲩ ⲉⲧ ⲙ̄ⲙⲁⲩ· ⲙ̄ ⲡϩⲉⲑⲛⲟⲥ ⲛ̄ ⲛⲓⲟⲩⲇⲁⲓ·
ⲡⲉⲥ ⲙⲉϩ ϣⲙⲟⲩⲛ ⲛ̄ϩⲟⲟⲩ ⲟⲛ ⲡⲉ ⲡⲥⲁⲃⲃⲁⲧⲟⲛ· ⲁⲩⲥⲉϩ
ⲡⲉⲥⲣⲁⲛ ⲙⲛ̄ ⲡⲉⲥⲇⲱⲣⲟⲛ· ⲁⲩⲧⲁⲁϥ (sic)  ⲉ ϩⲟⲩⲛ ⲉ ⲡⲣ̄ⲡⲉ
 b ϫⲉ ⲛⲉ ⲟⲩϣⲁ ⲙⲓⲥⲉ ⲧⲉ· ⲡⲁⲓ ⲅⲁⲣ | ⲡⲉ ⲡⲛⲟⲙⲟⲥ· ⲛ̄
ⲛ̄ϩⲉⲃⲣⲁⲓⲟⲥ· ⲉⲩϯ ⲣⲁⲛ ⲅⲁⲣ ⲉ ⲡⲉⲧ ⲟⲩⲛⲁⲙⲁⲥⲧϥ̄· ϩⲙ̄
DISCOURSE BY DEMETRIUS
76
Fol. 23b
ⲙ︦ⲅ︦
Fol. 24a
ⲙ︦ⳅ︦
Fol. 24b
ⲙ︦ⲏ︦


### 0004

ⲡϥ̄ ⲙⲉϩ ϣⲙⲟⲩⲛ ⲛ̄ϩⲟⲟⲩ· ⲉ ⲧⲃⲉ ⲡⲁⲓ ⲁⲩⲉⲓⲣⲉ ϩⲁ ⲣⲟⲥ ϩⲓ
ⲛⲁⲓ· Ⲛ︦ ⲧⲉⲣⲉ ⲥⲁⲓⲁⲓ ⲇⲉ ⲛⲉⲥⲉⲓ ⲉ ⲡϫⲱⲕ ⲛ̄ ϣⲟⲙⲧⲉ ⲛ̄ 
ⲣⲟⲙⲡⲉ· ⲁⲩⲧⲁⲁⲥ ⲉ ϩⲟⲩⲛ ⲉ ⲡⲣ̄ⲡⲉ ⲙ̄ ⲡϫⲥ̄ ⲟⲩⲛⲟϭ ⲛ̄
ϣⲡⲏⲣⲉ ⲁⲥϣⲱⲡⲉ· ⲧⲁⲓ ⲉⲧⲉ ⲙ̄ⲡⲉ ⲟⲩⲟⲛ ⲛ̄ ⲧⲉⲥϩⲉ ϣⲱⲡⲉ·
ϫⲓⲛ ⲡϣⲁⲥⲱⲛⲧ̄ ⲙ̄ ⲡⲕⲟⲥⲙⲟⲥ ϣⲁ ⲉⲛⲉϩ· ⲛ̄ ⲟⲩⲟⲉⲓϣ ϩⲙ̄
ⲡⲧⲣⲉ ⲁⲛⲛⲁ ⲧⲉⲥⲙⲁⲁⲩ· ⲕⲁⲁⲥ ⲉ ⲡⲉⲥⲏⲧ· ϩⲓϫⲛ̄ ⲛⲉⲥϭⲃⲟⲓ
ⲙ̄ ⲡϩⲟⲩⲛ ⲙ̄ ⲡⲣⲟ ⲙ̄ ⲡⲣ̄ⲡⲉ· ⲙ̄ ⲡⲙ̄ⲧⲟ ⲉ ⲃⲟⲗ ⲛ̄ ⲛ̄ⲟⲩⲏⲏⲃ·
ⲁⲥⲙⲟⲟϣⲉ ⲙⲁⲩⲁⲁⲥ· ⲉ ϩⲟⲩⲛ ⲉ ⲡⲣ̄ⲡⲉ ϣⲁⲥⲧ ⲉⲥⲃⲱⲕ
ⲉ ϩⲟⲩⲛ ⲉ ⲡⲥⲁ ⲛ̄ ϩⲟⲩⲛ ⲙ̄ ⲡⲕⲁⲧⲁⲡⲉⲧⲁⲥⲙⲁ· ⲙ̄ ⲡⲉⲑⲩ-
ⲥⲓⲁⲥⲧⲏⲣⲓⲟⲛ· ⲡⲁⲓ ⲉⲧⲟⲩⲧⲁⲗⲟ ⲉ ϩⲣⲁⲓ ⲉ ϫⲱϥ ⲛ̄ ⲛⲉⲑⲩⲥⲓⲁ
ⲙ̄ ⲡϫ︦ⲥ︦· ⲁⲩⲱ ϩⲙ̄ ⲡ ⲧⲣⲉ ⲥⲃⲱⲕ ⲉ ϩⲟⲩⲛ ⲙ̄ⲡⲉ ⲥⲕⲧⲟⲥ
ⲉ ⲉⲓ ⲉ ⲃⲟⲗ ⲛ̄ ⲕⲉ ⲥⲟⲡ· ⲟⲩⲇⲉ ⲙ̄ⲡⲉ ⲡⲙⲉⲉⲩⲉ ⲛ ⲛⲉⲥ-
ⲉⲓⲟⲟⲧⲉ· ⲁⲗⲉ | ⲉ ϩⲣⲁⲓ ⲉϫⲙ̄ ⲡⲉⲥϩⲏⲧ· ⲟⲩⲇⲉ ⲗⲁⲁⲩ
ⲙ̄ ⲙⲉⲉⲩⲉ ⲛ̄ⲧⲉ ⲡⲉⲓ ⲕⲟⲥⲙⲟⲥ· ⲉⲛⲉⲥⲡⲣⲟⲕⲟⲡⲧⲉⲓ ⲙ̄
ⲙⲏⲏⲛⲉ· ⲁⲩⲱ ⲉⲛⲉⲥϯ ⲉⲡⲁⲛⲁⲓ ⲡⲁⲣⲁ ⲡ ⲕⲉ ⲥⲉⲉⲡⲉ ⲛ̄
ⲙ̄ⲡⲁⲣⲑⲉⲛⲟⲥ ⲉⲧ ϩⲙ̄ ⲡⲣ̄ⲡⲉ·:—ⲙ̄ⲛ︦ⲛ︦ⲥⲁ ⲧⲣⲉ ⲥⲁⲓⲁⲓ ⲇⲉ
ⲛⲉⲥⲣ̄ ⲁϣⲙⲟⲩⲛⲉ ⲛ̄ ⲣⲟⲙⲡⲉ ⲏ̄ ⲙⲏⲏⲧⲉ· ⲛⲉⲥϣⲟⲟⲡ ⲛ̄
ⲧⲩⲡⲟⲥ ⲛ̄ ⲛ̄ⲟⲩⲏⲏⲃ· ⲁⲩⲱ ⲛⲉⲩⲣ̄ ϩⲟⲧⲉ ⲉ ⲁⲡⲁⲛⲧⲁ ⲉ ⲣⲟⲥ·
ⲛⲉⲣⲉ ⲡⲉⲥⲥⲱⲙⲁ ⲅⲁⲣ ⲧⲏⲣϥ̄ ⲧⲃ̄ⲃⲏⲩ ⲁⲩⲱ ⲛⲉⲣⲉ ⲡⲉⲥϩⲏⲧ
ⲧⲁϫⲣⲏⲩ ϩⲙ̄ ⲡϫ︦ⲥ︦· Ⲛⲉⲟⲩⲕⲁⲑⲁⲣⲟⲥ ⲧⲉ ϩⲙ̄ ⲡⲉⲥⲥⲱⲙⲁ
ⲙⲛ̄ ⲧⲉⲥⲯⲩⲭⲏ ⲙ̄ⲡⲉ ⲥϯ ⲙ̄ⲡⲉ ⲥϩⲟ ⲙ̄ ⲡⲃⲟⲗ ⲙ̄ ⲡⲣⲟ
ⲙ̄ ⲡⲣ̄ⲡⲉ· ϫⲉ ⲛ̄ⲛⲉ ⲥⲛⲁⲩ ⲉ ϩⲟⲟⲩⲧ ⲛ̄ ϣⲙ̄ⲙⲟ· ⲙ̄ⲡⲉ
ⲥⲁⲛⲉⲭⲉ ⲉⲛⲉϩ ⲉ ⲛⲁⲩ ⲉ ⲡϩⲟ ⲛ̄ ⲟⲩϩⲣ̄ϣⲉⲉⲣⲉ· ⲛⲉⲥ-
ϣⲟⲟⲡ ⲇⲉ ϩⲛ̄ ⲟⲩϩⲁⲅⲛⲓⲁ ⲙⲛ̄ ⲟⲩⲙⲛⲧ̄ⲣϥ̄ϣⲙ̄ϣⲉ ⲛⲟⲩⲧⲉ
ⲙⲛ̄ ⲟⲩⲕⲁⲧⲁⲥⲧⲁⲥⲓⲥ· ⲛⲉⲣⲉ ⲧⲉⲥϩⲃ̄ⲥⲱ ⲇⲉ ϣⲟⲟⲡ ϩⲛ̄
ⲟⲩⲙⲛ︦ⲧ︦ⲁⲥϯⲟⲥ· ⲉⲣⲉ ⲧⲉⲥϣⲧⲏⲛ ⲛⲏⲩ· ⲉ ⲡⲉⲥⲏⲧ ⲉϫⲛ̄
ⲛⲉⲥⲧⲃⲥ̄· ⲉⲣⲉ ⲡⲉⲥⲡⲁⲗⲗⲏⲛ ⲛⲏⲩ ⲉ ⲡⲉⲥⲏⲧ ⲉϫⲛ̄ ⲛⲉⲥⲃⲁⲗ·
ⲉⲥⲙⲏⲣ ⲛ̄ ⲟⲩⲫⲁⲥ|ⲕⲓⲁ ⲉϫⲛ̄ ⲧⲉⲥϣⲧⲏⲛ· ⲙ̄ⲡⲉ ⲧⲥ̄ϣⲧⲏⲛ
ⲗⲱⲙ ⲉⲛⲉϩ ⲟⲩⲇⲉ ⲙ̄ⲡⲉ̄ ⲡⲱϩ· ⲟⲩⲇⲉ ⲙ̄ⲡⲉ ⲥϯ ⲛ̄ ⲟⲩ-
ⲥⲧⲏⲙ ⲉ ⲛⲉⲥⲃⲁⲗ ⲉⲛⲉϩ· ⲟⲩⲇⲉ ⲟⲩⲕⲣⲟⲅⲟⲥ ⲉ ⲛⲉⲥ-
ⲟⲩⲟⲓϭⲉ(sic)·  ⲙ̄ⲡⲉ ⲥϯ ⲛ̄ ⲟⲩⲧⲟⲟⲩⲉ ⲉ ⲛⲉⲥⲟⲩⲣⲏⲏⲧⲉ ϩⲛ̄
ⲟⲩⲁⲡⲁⲧⲏ· ⲟⲩⲇⲉ ϩⲉⲛⲕⲟⲥⲙⲏⲥⲓⲥ ⲙⲛ̄ ϩⲉⲛⲯⲉⲗⲓⲟⲛ ⲉ
ⲛⲉⲥϭⲓϫ· ⲙ̄ⲡⲉ ⲥⲉⲡⲉⲓⲑⲩⲙⲉⲓ ⲉ ϩⲉⲛⲛⲟϭ ⲛ̄ϭⲓⲛ ⲟⲩⲱⲙ
ⲉⲛⲉϩ· ⲟⲩⲇⲉ ⲙ̄ ⲡⲉⲥⲙⲟⲟϣⲉ ϩⲛ̄ ⲧⲁⲅⲟⲣⲁ ⲛ̄ ⲧⲉⲥⲡⲟⲗⲓⲥ
ON THE BIRTH OF OUR LORD
77
Fol. 25a
 ⲙⲑ
Fol. 25b


### 0005

ⲉⲛⲉϩ· ϫⲉ ⲛ̄ⲛⲉ ⲥⲉⲡⲉⲓⲑⲟⲩⲙⲉⲓ ⲉ ⲛⲉϩⲃⲏⲩⲉ ⲙ̄ ⲡⲉⲓ ⲕⲟⲥ-
ⲙⲟⲥ· ⲙ̄ⲡⲉ ⲥⲕⲁⲁⲥ ⲕⲁ ϩⲏⲩ ⲉⲛⲉϩ· ⲟⲩⲇⲉ ⲙ̄ⲡⲉ ⲥϫⲱ-
ⲕⲙ̄ ϩⲛ̄ ⲟⲩⲥⲓⲟⲟⲛ· ⲟⲩⲇⲉ ⲙ̄ⲡⲉ ⲥϭⲱϣⲧ̄ ⲉϫⲛ̄ ⲙⲉⲗⲟⲥ
ⲛ̄ⲧⲁⲁⲥ ⲉⲛⲉϩ· ϩⲙ̄ ⲡⲉⲥⲥⲱⲙⲁ ϩⲛ̄ ⲟⲩϯ ϩⲧⲩϥ· ⲛⲉⲥϣⲟⲟⲡ
ⲇⲉ ϩⲛ̄ ⲟⲩⲉⲡⲉⲓⲥϯⲙⲏ·  ϩⲛ̄ ⲟⲩϩⲟⲧⲉ ⲛ̄ⲧⲉ ⲡⲛⲟⲩⲧⲉ· ⲉⲣⲉ
ⲡⲉⲭ︦ⲥ︦ ⲙⲟⲟϣⲉ ⲛⲙ̄ⲙⲁⲥ ⲉϥⲣⲟⲉⲓⲥ ⲉ ⲣⲟⲥ ⲛ̄ ⲥⲁ ⲥⲁ ⲛⲓⲙ·
ϥ̄ⲥⲟⲟⲩⲛ ⲅⲁⲣ ϫⲉ ⲛ̄ⲧⲁϥⲧⲁⲙⲓⲟⲥ ⲉ ⲧⲣⲉ ⲥϣⲱⲡⲉ ⲛⲁϥ ⲛ̄
ⲟⲩⲕⲓⲃⲱⲧⲟⲥ· ⲁⲩⲱ ⲙ̄ ⲙⲁ ⲛ̄ ⲟⲩⲟϩ· ⲛⲉⲥϣⲟⲟⲡ ⲇⲉ ⲛ
ϩⲟⲩ ⲙ̄ ⲡⲣ̄ⲡⲉ· ϩⲛ̄ ⲛⲉⲓ ⲥⲙⲟⲧ ⲉⲧ ⲟⲩⲁ|ⲁⲃ ϣⲁⲛⲧⲉ ⲥϫⲉⲕ
ⲙⲛ︦ⲧ︦ⲥⲛⲟⲟⲩⲥ ⲛ̄ ⲣⲟⲙⲡⲉ· Ⲛ︦ⲧⲉⲣ ⲟⲩⲛⲁⲩ ⲇⲉ ⲉ ⲣⲟⲥ ⲛ̄ϭⲓ
ⲛ̄ ⲟⲩⲏⲏⲃ ⲉⲧ ϩⲙ̄ ⲡⲣ̄ⲡⲉ ϫⲉ ⲁⲥⲣ̄ ⲛⲟϭ ϩⲙ̄ ⲡⲉⲥⲥⲱⲙⲁ
ⲁⲩⲣ̄ ϩⲟⲧⲉ· ϫⲉ ⲙⲏ ⲡⲟⲧⲉ ⲛ̄ⲧⲉ ⲛ̄ ⲥⲱⲛ︦ⲧ︦ ⲛ̄ ⲛⲉϩⲓⲟⲟⲙⲉ
ϣⲱⲡⲉ ⲙ̄ⲙⲟⲥ ϩⲙ̄ ⲡⲣ̄ⲡⲉ· ⲛ̄ⲥⲉⲥⲟⲟⲟⲩⲛ ⲁⲛ ⲛ̄ ⲧⲟⲓⲕⲟⲛⲟ-
ⲙⲓⲁ ⲙ̄ ⲡⲛⲟⲩⲧⲉ ⲉⲧ ⲛⲁϣⲱⲡⲉ ⲙ̄ⲙⲟⲥ· ⲉⲓⲧⲁ ⲁⲩϫⲓ
ⲛ̄ ⲟⲩϣⲟϫⲛⲉ ⲛ̄ϭⲓ ⲛ̄ⲟⲩⲏⲏⲃ ⲉ ⲧⲣⲉⲩ ⲧⲁⲁⲥ ⲉ ⲧⲟⲟⲧϥ̄ ⲛ̄
ⲟⲩⲣⲱⲙⲉ ⲛϥ̄ϩⲁⲣⲉϩ ⲉ ⲣⲟⲥ ϣⲁⲛⲧ ⲟⲩⲛⲁⲩ ⲉ ⲛⲉⲧ
ⲛⲁϣⲱⲡⲉ ⲙ̄ⲙⲟⲥ· Ⲁⲩϩⲙⲟⲟⲟⲥ ϫⲉ ⲉⲩⲛⲁⲛⲉϫ ⲕⲗⲏⲣⲟⲥ·
ⲁ ⲡⲉⲕⲗⲏⲣⲟⲥ ⲉⲓ ⲉ ϩⲣⲁⲓ ⲉϫⲙ̄ ⲡⲏⲓ ⲛ̄ ⲇ︦ⲁ︦ⲇ︦· ⲁⲩⲛⲉϫ
ⲕⲗⲏⲣⲟⲥ ⲉϫⲛ̄ ⲛⲁ ⲡⲏⲓ ⲧⲏⲣ︦ϥ︦ ⲉⲧ ⲙ̄ⲙⲁⲩ· ⲁ ⲡⲉ ⲕⲗⲏⲣⲟⲥ
ϣⲱⲡⲉ ⲉϫⲛ̄ ⲓⲱⲥⲏⲫ· Ⲡⲁⲓ ⲇⲉ ⲛⲉ ⲟⲩϩⲗ̄ⲗⲟ ⲛ̄ ϩⲁⲙϣⲉ
ⲡⲉ ϩⲛ̄ ⲧⲉϥⲧⲉⲭⲛⲏ· ⲉϥⲣ̄ ϩⲟⲧⲉ ϩⲏⲧϥ̄ ⲙ̄ ⲡⲛⲟⲩⲧⲉ· ⲡⲁⲓ
ⲉⲙ ⲉϥⲟⲩⲱⲙ ⲛ̄ ⲟⲩⲟⲟⲉⲓⲕ ⲉⲛⲉϩ ϩⲛ̄ ⲟⲩⲙⲛ︦ⲧ︦ⲣⲉϥϫⲛⲁⲁⲩ·
ⲁⲩⲱ ⲛⲉ ⲙⲛ̄ⲧⲁϥ ⲥϩⲓⲙⲉ ⲙ̄ⲙⲁⲩ ⲡⲉ· ⲛⲉ ⲁ ⲧⲉϥⲥϩⲓⲙⲉ
ⲅⲁⲣ ⲙⲟⲩ· ⲁⲥⲕⲱ ⲛⲁϥ ⲛ̄ ϩⲉⲛϣⲏⲣⲉ ⲛ̄ ⲥⲁⲃⲉ· ⲙⲛ̄
ϣⲉⲉⲣⲉ ⲥⲛ̄ⲧⲉ ⲛ̄ ⲥϩⲓⲙⲉ· ⲁⲩⲱ ⲁⲩ|ⲙⲟⲩⲧⲉ ⲉ ⲣⲟϥ ⲛ̄ϭⲓ ⲛ̄
ⲟⲩⲏⲏⲃ· ⲡⲉϫⲁⲩ ⲛⲁϥ ϫⲉ ⲙⲁⲣⲓⲁ ⲧⲡⲁⲣⲑⲉⲛⲟⲥ· ⲧϣⲉⲉⲣⲉ
ⲛ̄ ⲓⲱⲁⲕⲓⲙ ⲁ ⲡⲉ ⲕⲗⲏⲣⲟⲥ ⲉⲓ ⲉ ϫⲱⲕ· ⲉ ⲧⲣⲉ ⲥϣⲱⲡⲉ
ⲛⲁⲕ ⲛ̄ ⲥϩⲓⲙⲉ· ⲉⲓⲥ ϩⲏⲏⲧⲉ ⲛ̄ϯ ⲙ̄ⲙⲟⲥ ⲉ ϩⲣⲁⲓ ⲉ
ⲛⲉⲕϭⲓϫ· ϩⲁⲣⲉϩ ⲉ ⲣⲟⲥ ϣⲁ ⲡⲉⲟⲩⲟⲉⲓϣ ⲛ̄ⲧⲛ︦ⲣ︦ ⲧϣⲉ-
ⲗⲉⲉⲧ· Ⲡϩⲗ︦ⲗⲟ ⲇⲉ ⲉⲧ ⲟⲩⲁⲁⲃ ⲉⲧ ⲉⲣⲉ ⲛϥ̄ⲥⲕⲓⲙ ⲧⲛ̄ⲧⲱⲛ·
ⲉⲛⲉⲕⲗⲁⲇⲟⲥ ⲙ̄ ⲡϣⲏⲛ ⲙ̄ ⲡⲁⲣⲁⲇⲓⲥⲟⲥ·  ⲉⲧⲉ ⲡϣⲏⲛ ⲙ̄
ⲡⲱⲛϩ̄ ϩⲛ̄ ⲧⲙⲏⲏⲧⲉ ⲙ̄ ⲡⲡⲁⲣⲁⲇⲓⲥⲟⲥ· ⲁϥⲥⲱⲕ ϩⲁ ϫⲱⲥ
ⲛ̄ⲧⲥⲱϣⲉ·  ⲉⲧ ⲉⲣⲉ ⲡⲱⲛⲉ ⲙ̄ ⲙⲁⲣⲕⲁⲣⲓⲧⲏⲥ·  ϩⲏⲡ ⲛ̄-
ϩⲏⲧⲥ̄·  ⲁϥϥⲓⲧⲥ̄ ⲉ ⲛⲁⲍⲁⲣⲉⲑ·  ⲁϥϫⲓⲧⲥ̄ ⲉ ϩⲟⲩⲛ ⲉ ⲡϥ̄ⲏⲓ··
DISCOURSE BY DEMETRIUS
78
Fol. 26a
ⲛ︦ⲁ︦
Fol. 26b
ⲛⲃ