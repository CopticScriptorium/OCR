### 0001

ϯⲉⲡⲓⲥⲧⲟⲗⲏ ⲉⲧⲁⲩⲥϧⲏⲧⲥ ⲛⲗⲁⲩⲥⲓⲟⲥ ⲡⲓⲡⲣⲉⲡⲟⲥⲓⲧⲟⲥ ⲡⲓⲃⲱⲕ
ⲛⲧⲉ ⲛⲭ︦ⲥ︦ ϧⲉⲛ ⲟⲩϩⲓⲣⲏⲛⲏ ⲛⲧⲉ ⲫ︦ϯ︦ ⲁⲙⲏⲛ. (ⲁ︦) ⲱ ⲟⲩⲛⲓⲁⲧⲥ ⲛⲧⲉⲕ‐
ⲡⲣⲟϩⲉⲣⲉⲥⲓⲥ ⲥⲉⲙⲡϣⲁ ⲅⲁⲣ ⲛⲧⲁⲉⲣ ϩⲏⲧⲥ ⲉϯⲉⲡⲓⲥⲧⲟⲗⲏ ⲉⲃⲟⲗ
ϩⲓⲧⲉⲛ ϯⲙⲉⲧⲛⲁⲓⲁⲧⲥ ϫⲉ ⲟⲩⲏⲓ ⲅⲁⲣ ⲉⲣⲉ ⲟⲩⲟⲛ ⲛⲓⲃⲉⲛ ⲉⲣⲉ ⲣⲱⲟⲩ
ⲟⲩⲏⲛ ϧⲉⲛ ⲛⲓⲙⲉⲧⲉⲫⲗⲏⲟⲩ ⲟⲩⲟϩ ⲛⲁⲓⲥⲉⲕⲱⲧ ⲛϩⲁⲛ ⲏⲓ ⲛⲱⲟⲩ ⲛⲏ
ⲉⲧⲉⲙⲡⲟⲩϯ ϩⲏⲟⲩ ⲛⲱⲟⲩ ⲛⲑⲟⲕ ⲇⲉ ϯⲛⲟⲩ ⲉⲕⲕⲱϯ ϫⲉ ⲛⲧⲟⲩϯ
ⲥⲃⲱ ⲛⲁⲕ ϧⲉⲛ ⲛⲓⲥⲁϫⲓ ⲉⲑⲟⲩⲁⲃ ⲛⲧⲉ ⲡⲉⲕⲓⲱⲧ ⲛⲧⲁ ⲫⲙⲏⲓ ϫⲉ
ⲟⲩⲏⲓ ⲙⲙⲟⲛ ϩⲗⲓ ⲉϥⲟⲓ ⲛⲁⲧϭⲓ ⲥⲃⲱ ⲉⲃⲏⲗ ⲉⲡⲓⲟⲩⲁⲓ ⲙⲙⲁⲩⲁⲧϥ ⲫ︦ϯ︦


### 0002

ⲛⲧⲉ ⲡⲓⲉⲡⲧⲏⲣϥ ⲉⲧⲉ ϯⲧⲣⲓⲁⲥ ⲉⲑⲟⲩⲁⲃ ⲛⲟⲙⲟⲟⲩⲥⲓⲟⲥ ⲧⲉ ⲉⲡⲓⲇⲏ
ⲥϣⲟⲡ ⲙⲙⲁⲩⲁⲧⲥ ⲙⲙⲟⲛ ϩⲗⲓ ϧⲁϫⲱⲥ ⲛⲧⲁⲓⲉⲑⲛⲟⲩϯ ⲛⲟⲩⲱⲧ ⲧⲁⲓ‐
ⲙⲉⲧⲟⲩⲣⲱ ⲛⲟⲩⲱⲧ ⲛⲓⲕⲉⲭⲱⲟⲩⲛⲓ ⲧⲏⲣⲟⲩ ⲓⲧⲉ ⲛⲁ ⲧⲫⲉ ⲓⲧⲉ ⲛⲁ
ⲡⲕⲁϩⲓ ϣⲁⲩⲉⲣ ⲭⲣⲓⲁ ⲛϯⲥⲃⲱ ⲛⲱⲟⲩ ⲉ- (ⲃ̄) ⲡⲓⲇⲏ ϩⲁⲛ ⲥⲱⲛⲧ ⲛⲉ
ⲛⲉⲙ ϩⲁⲛ ⲑⲁⲙⲓⲟ ⲛⲧⲉ ⲫ︦︦ϯ︦ ϯⲧⲁⲝⲓⲥ ⲛϩⲟⲩⲓϯ ⲉⲧⲉ ⲛⲓⲁⲅⲅⲉⲗⲟⲥ
ⲛⲉϣⲁⲩϭⲓ ⲥⲃⲱ ⲛⲱⲟⲩ ⲉⲃⲟⲗϩⲓⲧⲟⲧⲥ ⲛϯⲧⲣⲓⲁⲥ ⲉⲑⲟⲩⲁⲃ ⲟⲩⲟϩ ⲛⲟ‐
ⲙⲟⲟⲩⲥⲓⲁ ⲟⲩⲟϩ ⲛⲁ ϯⲧⲁⲝⲓⲥ ⲙⲙⲁϩ ⲥⲛⲟⲩϯ ϣⲁⲩϭⲓ ⲥⲃⲱ ⲉⲃⲟⲗ‐
ϩⲓⲧⲟⲧⲟⲩ ⲛⲛⲓϩⲟⲩⲁϯ ⲟⲩⲟϩ ⲛⲁ ϯⲧⲁⲝⲓⲥ ⲙⲙⲁϩ ⲅ︦ ϣⲁⲩϭⲓ ⲥⲃⲱ
ⲉⲃⲟⲗϩⲓⲧⲟⲧⲥ ⲛϯⲙⲁϩ ⲃ︦ϯ ⲟⲩⲟϩ ⲡⲁⲓⲣⲏϯ ⲟⲩⲟⲛ ⲥⲁ ⲟⲩⲟⲛ ⲕⲁⲧⲁ
ⲧⲁⲝⲓⲥ ϣⲁⲧⲉⲕⲓ ⲉⲛⲓϧⲁⲉⲩ. ⲛⲏ ⲅⲁⲣ ⲉⲧⲟⲓ ⲛⲛⲓϣϯ ϧⲉⲛ ⲡⲟⲩⲉⲙⲓ
ⲛⲉⲙ ⲧⲟⲩⲁⲣⲉⲧⲏ ⲛⲑⲱⲟⲩ ⲛⲉ ⲉϣⲁⲩϯ ⲥⲃⲱ ⲛⲛⲏ ⲉⲧⲟⲓ ⲛⲕⲟⲩϫⲓ
ϧⲉⲛ ⲛⲓⲁⲣⲉⲧⲏ ⲛⲉⲙ ⲡⲓⲉⲙⲓ ⲙⲙⲏⲓ ⲟⲩⲟⲛ ⲅⲁⲣ ⲛⲓⲃⲉⲛ ⲉⲧϫⲱ ⲙⲙⲟⲥ
ϫⲉ ⲧⲉⲛⲉⲣ ⲭⲣⲓⲁ ⲁⲛ ⲛⲣⲉϥϯ ⲥⲃⲱ ⲟⲩⲟϩ ⲉⲣⲉ ⲡⲟⲩϩⲏⲧ ⲑⲏⲧ ⲁⲛ
ⲛⲉ ⲛⲏ ⲉⲧϯ ⲥⲃⲱ ⲛⲱⲟⲩ ⲛⲁⲓ ⲉⲧⲉⲙⲙⲁⲩ ⲉⲩϣⲱⲛⲓ ϧⲉⲛ ⲡⲓϣⲱⲛⲓ
ⲛϯⲙⲉⲧⲁⲧⲉⲙⲓ ⲉⲧⲉ ⲑⲙⲁⲩ ⲧⲉ ⲛϯⲙⲉⲧϭⲁⲥⲓ ϩⲏⲧ ⲑⲏ ⲉⲧⲁⲩⲙⲉⲛⲣⲓⲧⲥ
ⲛϫⲉ ⲛⲏ ⲉⲧⲁⲩⲥⲉⲃⲧⲱⲧⲟⲩ ⲉⲡⲧⲁⲕⲟ ⲓⲥϫⲉⲛ ϣⲟⲣⲡ ⲉⲧⲉ ⲛⲓⲇⲉⲙⲱⲛ
ⲛⲉ ⲛⲏ ⲉⲧⲁⲩⲃⲉⲣⲃⲱⲣⲟⲩ ⲉⲡⲉⲥⲏⲧ ⲉⲃⲟⲗϧⲉⲛ ⲧⲫⲉ ⲛⲁⲓ ⲉⲧⲁⲩⲥⲱⲕ
(ⲅ̄) ⲛⲱⲟⲩ ⲛⲟⲩⲙⲉⲧϭⲁⲥⲓ ϩⲏⲧ ⲙⲡⲟⲩⲟⲩⲱϣ ⲉϭⲛⲉ ϫⲱⲟⲩ ⲛⲛⲓϫⲟⲙ


### 0003

ⲛⲥⲁ ⲡϣⲱⲓ ⲁⲗⲗⲁ ⲁⲩⲫⲱⲧ ⲛⲧⲟⲧⲟⲩ ⲛⲛⲓⲣⲉϥϯ ⲥⲃⲱ ⲉⲧϧⲉⲛ ⲛⲓ‐
ⲫⲏⲟⲩⲓ. ⲙⲁ ϩⲑⲏⲕ ⲟⲛ ϧⲉⲛ ⲟⲩⲕⲁϯ ⲉϥⲣⲏⲥ ⲛⲏ ⲉϯⲥϧⲁⲓ ⲙⲙⲱⲟⲩ
ⲛⲁⲓ ϫⲉ ⲟⲩⲏⲓ ⲛⲓⲗⲉⲝⲓⲥ ⲁⲛ ⲛⲉ ⲛⲓⲥⲃⲱⲟⲩⲓ ⲟⲩⲇⲉ ⲛⲓⲥⲩⲗⲁⲃⲏ (sic)
ⲛⲁⲓ ⲅⲁⲣ ⲕϫⲓⲙⲓ ⲙⲙⲱⲟⲩ ⲛⲧⲟⲧⲟⲩ ⲛⲛⲓⲕⲉⲥⲁ ⲙⲡⲉⲧϩⲱⲟⲩ ⲛⲣⲱⲙⲓ
ⲁⲗⲗⲁ ⲑⲁⲓ ⲧⲉ ϯⲥⲃⲱ ⲛⲧⲁ ⲫⲙⲏⲓ ⲡⲓϫⲓⲛⲕⲁϯ ⲛⲉⲙ ⲡⲓⲧⲁϩⲟ ⲉⲣⲁⲧϥ
ⲛⲧⲉ ⲛⲓⲙⲉⲩⲓ ⲉⲑⲛⲁⲛⲉⲩ ⲛⲉⲙ ϯⲙⲉⲧⲁⲧⲙⲕⲁϩ ⲛϩⲏⲧ ⲛⲉⲙ ϯⲙⲉⲧⲁⲧ‐
ϫⲱⲛⲧ ⲛⲉⲙ ϯⲙⲉⲧⲁⲧϣⲑⲟⲣⲧⲉⲣ ⲛⲉ ϯⲙⲉⲧⲁⲑⲙⲉⲩⲓ ⲉⲡⲓⲡⲉⲧϩⲱⲟⲩ
ⲛⲉⲙ ϯⲡⲁⲣⲣⲏⲥⲓⲁ ⲙⲡⲉⲙⲑⲟ ⲙⲫ︦ϯ︦ ⲛⲣⲏϯ ⲛⲓⲃⲉⲛ ⲑⲏ ⲉⲧⲙⲓⲥⲓ ⲙⲡⲓ‐
ⲥⲁϫⲓ ϧⲉⲡ ⲡⲓϩⲏⲧ ⲑⲏ ⲉⲧⲟⲓ ⲙⲫⲣⲏϯ ⲛⲟⲩϣⲁϩ ⲛⲭⲣⲱⲙ. ⲡⲥⲁϫⲓ
ⲅⲁⲣ ⲛⲧⲉ ⲫ︦ϯ︦ ⲟⲩⲭⲣⲱⲙ ⲉϥⲟⲩⲱⲙ ⲡⲉ ⲕⲁⲧⲁ ⲡⲥⲁϫⲓ ⲙⲡⲁⲩⲗⲟⲥ
ⲉⲛⲉ ⲫⲁⲓ ⲅⲁⲣ ⲁⲛ ⲡⲉ ⲡⲓⲥⲁϫⲓ ⲛⲁϥⲛⲁϫⲟⲥ ⲁⲛ ⲡⲉ ⲛϫⲉ ⲡⲓⲣⲉϥϯ
ⲥⲃⲱ ⲉⲑⲛⲁⲛⲉϥ ⲛⲛⲏ ⲉⲧⲉⲛⲟⲩϥ ⲙⲙⲁⲑⲏⲧⲏⲥ ϫⲉ ⲁⲣⲓⲉⲙⲓ ⲉⲃⲟⲗ ⲙⲙⲟⲓ
ϫⲉ ⲁⲛⲟⲕ ⲟⲩⲣⲉⲙ ⲣⲁⲩϣ ⲟⲩⲟϩ (ⲇ︦) ϯⲑⲉⲃⲓⲏⲟⲩⲧ ϧⲉⲛ ⲡⲁϩⲏⲧ ⲛⲁϥ
ⲥⲟⲗⲥⲉⲗ ⲛⲛⲓⲥⲁϫⲓ ⲁⲛ (sic) ϧⲉⲛ ⲟⲩⲙⲉⲧⲫⲓⲗⲟⲥⲟⲫⲟⲥ ϧⲁⲧⲟⲧⲟⲩ
ⲛⲛⲉϥⲁⲅⲓⲟⲥ ⲛⲁⲡⲟⲥⲧⲟⲗⲟⲥ ⲁⲗⲗⲁ ϧⲉⲛ ⲟⲩⲙⲉⲧϣⲁⲙϣⲉ ⲛⲟⲩϯ ⲛⲉⲙ
ⲟⲩϫⲓⲛⲕⲁϯ ⲉⲥϣⲟⲙ ⲛⲉⲙ ⲉⲛⲧⲟⲗⲏ ⲛⲓⲃⲉⲛ ⲛⲧⲉ ϯⲙⲉⲑⲙⲏⲓ ⲉϥⲟⲩⲱϣ
ⲁⲛ ⲉϯ ⲙⲕⲁϩ ⲛϩⲏⲧ ⲛϩⲗⲓ ⲉⲃⲏⲗ ⲉⲛⲏ ⲉⲑⲙⲟⲥϯ ⲙⲡⲓⲥⲁϫⲓ ⲙⲙⲁⲩ‐
ⲁⲧⲟⲩ ⲛⲉⲙ ⲛⲏ ⲉⲑⲙⲟⲥϯ ⲛⲛⲓⲣⲉϥϯ ⲥⲃⲱ. ϯⲯⲩⲭⲏ ⲅⲁⲣ ⲉⲧⲉⲣⲁⲥ‐


### 0004

ⲕⲓⲛ ⲉⲡⲭ︦ⲥ︦ ϩⲱϯ ⲉⲣⲟⲥ ⲡⲉ ⲛⲧⲉⲥϭⲓ ⲥⲃⲱ ϧⲉⲛ ⲟⲩⲕⲁϯ ⲉⲛⲏ ⲉⲧⲉ‐
ⲥⲉⲙⲓ ⲉⲣⲱⲟⲩ ⲁⲛ ⲥⲉⲛⲧⲉⲥϭⲓ ⲥⲃⲱ (sic) ⲛⲑⲟϥ ⲉⲛⲏ ⲉⲧⲁⲥⲟⲩⲱ ⲉⲙⲓ
ⲉⲣⲱⲟⲩ ϧⲉⲛ ⲟⲩⲧⲁϫⲣⲟ ⲉϣⲱⲡⲛ ⲥⲟⲩⲱϣ ⲁⲛ ⲉⲉⲣ ⲟⲩⲁⲓ ϧⲉⲛ ⲡⲁⲓⲃ︦
ⲁⲣⲓⲉⲙⲓ ϫⲉ ⲉⲥϣⲱⲛⲓ ϧⲉⲛ ⲟⲩⲗⲓⲃⲓ ⲧⲁⲣⲭⲏ ⲅⲁⲣ ⲛϯⲁⲡⲟⲥⲧⲁⲥⲓⲁ
ⲉⲃⲟⲗϩⲁ ⲫ︦ϯ︦ ⲑⲁⲓ ⲧⲉ ⲟⲩⲣⲱⲙⲓ ⲁϥϣⲁⲛ ⲙⲁϩ ϧⲏⲧϥ ⲡⲥⲁϫⲓ ⲛⲫ︦ϯ︦
ⲛⲧⲉϥϣⲧⲉⲙ ⲉⲣⲉⲡⲓⲑⲩⲙⲓⲛ ⲉⲣⲟϥ ⲟⲩⲇⲉ ⲛⲧⲉϥϣⲧⲉⲙⲉⲣ ϩⲱⲃ ⲉⲣⲟϥ
ϯⲯⲩⲭⲏ ⲅⲁⲣ ⲛⲧⲉ ⲡⲓⲙⲁⲓ ⲛⲟⲩϯ ϩⲟⲕⲉⲣ ⲙⲡⲓⲥⲁϫⲓ ⲛⲧⲉ ⲫ︦ϯ︦ ⲛⲥⲏⲟⲩ
ⲛⲓⲃⲉⲛ ϣⲁⲧⲉϥⲛⲓϥⲓ ⲛϧⲁⲉ ϫⲉⲙ ⲛⲟⲙϯ ⲟⲩⲟϩ ϭⲣⲟ ⲙⲙⲟⲕ ⲟⲩⲟϩ
ⲡⲟ︦ⲥ︦ ⲓ︦ⲏ︦ⲥ︦ ⲡⲭ︦ⲥ︦ (ⲉ︦) ⲛⲁϯ ⲛⲟⲩϩⲙⲟⲧ ⲛⲁⲕ ϧⲉⲛ ⲡⲓⲉⲙⲓ ⲉⲑⲛⲁⲛⲉϥ.
ⲟⲩϫⲁⲓ ϧⲉⲛ ⲡⲟ︦ⲥ︦ ⲁⲙⲏⲛ.
ⲡⲓϫⲓⲛⲱⲛϧ ⲛⲧⲉ ϩⲁⲛ ⲣⲱⲙⲓ ⲉⲩⲟⲩⲁⲃ ⲫⲏ ⲉⲧⲟⲩⲥⲁϫⲓ ⲙⲙⲟϥ
ⲛⲗⲁⲩⲥⲓⲟⲥ ⲡⲓⲡⲣⲉⲡⲟⲥⲓⲧⲟⲥ ⲡⲓⲃⲱⲕ ⲛⲧⲉ ⲓⲏⲥ ⲡⲭⲥ. ⲁ ⲟⲩⲙⲏϣ ϩⲓ
ⲧⲟⲧⲟⲩ ⲉⲥϧⲉ ϩⲁⲛ ⲙⲏϣ ⲛⲃⲱⲗ ⲕⲁⲧⲁ ⲥⲏⲟⲩ ⲟⲩⲟϩ ⲁⲩⲭⲁⲩ ϧⲉⲛ
ⲡⲓⲕⲟⲥⲙⲟⲥ ⲉⲡϫⲓⲛⲧⲟⲩϣⲟⲩϣⲟⲩ ⲉϫⲱⲟⲩ ⲁⲛ ⲁⲗⲗⲁ ϫⲉ ϩⲓⲛⲁ
ⲛⲧⲉ ⲡⲓⲕⲟⲥⲙⲟⲥ ⲛⲁⲩ ⲙⲃⲟⲗ ⲛϧⲏⲧⲟⲩ. ϩⲁⲛ ⲟⲩⲟⲛ ⲙⲉⲛ ⲁⲩⲉⲣⲕⲁⲑⲏ‐
ⲕⲓⲛ ⲙⲙⲱⲟⲩ ⲉⲃⲟⲗϩⲓⲧⲉⲛ ⲡⲓⲛⲓϥⲓ ⲛⲧⲉ ⲡⲓϩⲙⲟⲧ ⲉⲧⲥⲁ ⲡϣⲱⲓ ⲫⲏ
ⲉⲧⲁ ⲫ︦ϯ︦ ⲛⲓϥⲓ ⲙⲙⲱⲟⲩ ⲛϧⲏⲧⲟⲩ ⲉⲑⲃⲉ ⲟⲩⲕⲱⲧ ⲛⲉ ⲟⲩⲧⲁϫⲣⲟ


### 0005

ⲛⲧⲉ ϯⲙⲉⲧⲣⲱⲙⲓ ⲛⲏ ⲉⲑⲙⲟϣⲓ ⲛⲥⲁ ⲛⲓⲉⲛⲧⲟⲗⲏ ⲛⲉ ⲛⲓⲟⲩⲁϩⲥⲁϩⲛⲓ
ⲛⲧⲉ ⲡⲉⲛⲥⲱⲧⲏⲣ ⲓ︦ⲏ︦ⲥ︦ ⲡⲭ︦ⲥ︦ ⲡϣⲏⲣⲓ ⲙⲫ︦ϯ︦ ⲫⲓⲱⲧ ⲉⲛ ⲟⲩⲛⲁϩϯ
ⲛⲁⲧⲙⲉⲧϣⲟⲃⲓ ϩⲁⲛ ⲕⲉⲟⲩⲟⲛ ⲇⲉ ⲟⲛ ⲁⲩⲉⲣ ⲙⲁⲓ ϩⲩⲗⲏ ⲉⲃⲟⲗ-
ϩⲓⲧⲉⲛ ϯⲙⲉⲧⲣⲁⲛⲁϥ ⲛⲣⲱⲙⲓ ⲉⲧⲧⲁⲕⲏⲟⲩⲧ ⲁⲩⲕⲱ ⲛϩⲁⲛ ⲥⲁϫⲓ ⲙⲃⲱⲗ
ⲉϧⲣⲏⲓ ⲉⲩϯ ⲛⲟⲙϯ ⲛⲛⲏ ⲉⲑⲗⲟⲃⲓ ⲛⲥⲁ ϯϩⲩⲇⲟⲛⲏ ⲛⲉ ⲡⲓϫⲱⲛⲧ
ⲉⲩⲟⲓ ⲙⲙⲁⲓ ⲁⲣⲭⲱⲛ ()  ⲉⲩⲟⲓ ⲙⲙⲁⲓ ⲣⲁⲙⲁⲟ ⲟⲩⲟϩ ⲁⲓ ϩⲏⲕⲓ
ⲁⲛ ϣⲁⲧⲟⲩⲧⲁⲕⲟ ⲛⲛⲏ ⲉⲧϣⲟⲩϣⲟⲩ ⲙⲙⲱⲟⲩ ϧⲉⲛ ⲛⲓⲙⲉⲩⲓ ⲉⲣⲉ
ⲡⲟⲩⲕⲁϯ ⲟⲓ ⲙⲃⲉⲗⲗⲉ ϧⲉⲛ ⲛⲓⲭⲣⲏⲁ ⲉⲧⲉ ⲛⲓⲥⲭⲓⲥⲙⲁⲧⲓⲕⲟⲥ ⲛϩⲉ‐
ⲣⲉⲧⲓⲕⲟⲥ ⲧⲏⲣⲟⲩ ⲛⲉ ⲛⲁⲓ ⲉⲧϯ ⲛⲟⲩⲑⲱⲗⲉⲃ ⲛⲥⲁ ϯⲛⲁⲓⲁⲧⲥ ⲉⲑⲟⲩⲁⲃ
ⲛⲕⲁⲑⲟⲗⲓⲕⲏ ⲛⲛⲉⲕⲕⲗⲏⲥⲓⲁ ⲑⲏ ⲉⲧⲟⲓ ⲛⲁⲧⲁϭⲛⲓ ϧⲉⲛ ⲡⲉⲥϫⲓⲛⲱⲛϧ
ⲧⲏⲣϥ ⲉⲩⲥⲓϯ ⲛϩⲁⲛ ⲥⲁϫⲓ ⲉⲩϩⲱⲟⲩ ⲙⲙⲉⲧⲫⲓⲗⲟⲥⲟⲫⲟⲥ ⲉⲡϩⲏⲧ
ⲛⲛⲓⲣⲱⲓ ⲛⲁⲧⲕⲁϯ ϫⲉ ϩⲓⲛⲁ ⲛⲧⲟⲩⲧⲁⲕⲟ ⲙⲡⲟⲩϫⲓⲛⲱⲛϧ ⲉⲃⲟⲗϩⲁ
ϯⲙⲉⲧⲥⲉⲙⲛⲟⲥ.
ⲁⲥⲣⲁⲛⲏⲓ ϩⲱ ⲁⲛⲟⲕ ϧⲁ ⲡⲓϫⲱⲃ ⲟⲩⲟϩ ⲉⲧⲑⲉⲃⲓⲏⲟⲩⲧ ⲉⲧⲁⲓϣⲫⲓⲧ
ϧⲁⲧϩⲏ ⲙⲡⲓⲟⲩⲁϩⲥⲁϩⲛⲓ ⲛⲧⲉ ⲧⲉⲕⲙⲉⲧⲙⲁⲓ ⲛⲟⲩϯ ⲟⲩⲟϩ ⲛϣⲁⲙϣⲉ
ⲛⲟⲩϯ ⲛⲉⲙ ϯⲡⲣⲟⲕⲟⲡⲏ ⲛⲧⲉ ⲡⲉⲕⲙⲉⲩⲓ ⲉⲧⲁⲙⲟⲕ ϫⲉ ⲓⲥϫⲉⲛ ⲧⲁ‐
ⲙⲉⲧⲕⲟⲩϫⲓ ϣⲁ ϯⲛⲟⲩ ⲁⲓⲉⲣ ⲗ︦ⲅ︦ ⲛⲣⲟⲙⲡⲓ ϧⲉⲛ ϯⲡⲟⲗⲏⲧⲓⲁ ⲛⲧⲉ


### 0006

ⲛⲓⲥⲛⲏⲟⲩ ⲉⲓⲟⲓ ⲙⲙⲟⲛⲁⲭⲟⲥ ⲛⲱⲟⲩ ϧⲉⲛ ϯⲁⲥⲕⲩⲥⲓⲥ ⲟⲩⲟϩ ⲓⲥ ⲕⲉⲕ̄
ⲛⲣⲟⲙⲡⲓ ⲁⲓⲁⲓⲧⲟⲩ ϧⲉⲛ ϯⲙⲉⲧⲉⲛⲓⲥⲕⲟⲡⲟⲥ ⲟⲩⲟϩ (ⲍ̄) ϯⲛⲟⲩ ⲓⲥϫⲉ
ⲕⲉ ⲛⲣⲟⲙⲡⲓ ϯⲟⲛϧ ⲛϧⲏⲧⲟⲩ ⲉⲓⲉⲣⲉⲡⲓⲑⲩⲙⲓⲛ ⲉⲧⲁⲙⲟⲕ ⲉⲛⲓϩⲃⲏⲟⲩⲓ
ⲉⲧⲧⲟⲩⲃⲏⲟⲩⲧ ⲟⲩⲟϩ ⲉⲑⲙⲉϩ ⲛⲱⲟⲩ ⲛⲉ ⲁⲣⲉⲧⲏ ⲛⲓⲃⲉⲛ ⲛⲧⲉ ⲛⲓ‐
ϧⲉⲗⲗⲟⲓ ⲉⲑⲟⲩⲁⲃ ⲛⲏ ⲉⲧⲁⲓⲛⲁⲩ ⲉⲣⲱⲟⲩ ⲛⲉⲙ ⲛⲏ ⲉⲧⲁⲓⲥⲟⲑⲙⲟⲩ
ϧⲉⲛ ⲛⲁⲙⲁϣϫ ⲉⲃⲟⲗϩⲓⲧⲉⲛ ϩⲁⲛ ⲓⲟϯ ⲉⲩⲛϩⲟⲧ ϧⲉⲛ ⲛⲓϣⲁϥⲉⲩ
ⲛⲧⲉ ⲭⲏⲙⲓ ⲛⲉ ⲛⲓⲫⲁⲓⲁⲧ ⲛⲉⲙ ⲛⲏ ⲉⲧⲁⲩϣⲱⲡⲓ ϧⲉⲛ ⲙⲁⲣⲏⲥ ⲛⲉⲙ
ⲥⲟⲩⲁⲛ ⲛⲉⲙ ⲛⲓⲙⲁ ⲉⲣⲉ ⲛⲓⲣⲉⲙ ⲧⲁⲃⲉⲛⲛⲏⲥⲓ ϣⲟⲡ ⲙⲙⲁⲩ ⲛⲉⲙ
ϯⲙⲉⲥⲟⲡⲟⲧⲟⲙⲓⲁ ⲛⲉⲙ ϯⲥⲩⲣⲓⲁ ⲛⲉⲙ ϯⲡⲁⲗⲉⲥⲧⲏⲛⲏ ⲛⲉⲙ ⲛⲓⲙⲁ
ⲛϩⲱⲧⲡ ⲣⲱⲙⲏ ⲛⲉⲙ ⲧⲕⲁⲃⲁⲛⲓⲁ (sic) ⲛⲉⲙ ⲛⲏ ⲉⲧⲥⲁϧⲟⲩⲛ ⲙⲙⲱⲟⲩ.
ⲁⲓϥⲓ ⲣⲱⲟⲩϣ ϧⲉⲛ ⲟⲩϫⲱϥ ⲛϩⲏⲧ ⲉϯ ⲛϩⲑⲏⲓ ⲉⲑⲣⲓⲥϧⲉ ⲡⲁⲓϫⲱⲙ
ⲛⲁⲕ ⲓⲥϫⲉⲛ ⲧⲁⲣⲭⲏ ⲛⲛⲓϩⲃⲏⲟⲩⲓ ⲛⲧⲉ ϯⲙⲉⲧⲟⲛⲁⲭⲟⲥ ⲉⲧⲁⲥϣⲱⲡⲓ
ϩⲓ ⲡϣⲁϥⲉ ϩⲟⲡⲟⲥ ⲛⲧⲉϥϣⲱⲡⲓ ⲛⲁⲕ ⲛⲟⲩⲓⲁⲗ ⲉⲑⲣⲉⲕⲛⲁⲩ ⲉⲡⲉⲕ‐
ⲥⲙⲟⲧ ⲛϧⲏⲧϥ ⲉⲕⲓⲣⲓ ⲙⲡⲉϥⲙⲉⲩⲓ ⲙⲡⲉϩⲟⲟⲩ ⲛⲉⲙ ⲡⲓⲉϫⲱⲣϩ ⲉⲩ‐
ⲛⲟϩⲉⲙ ⲛⲧⲉⲕⲯⲩⲭⲏ ⲉϥⲙⲉϩ ⲛⲱⲟⲩ ⲛⲉⲙ (ⲏ︦) ⲫⲁϧⲣⲓ ⲛⲛⲟⲩϯ ⲉϥ‐
ⲧⲁⲗϭⲟ ⲛϯⲉⲃϣⲓ ϫⲉ ϩⲓⲛⲁ ⲡⲓⲕⲉϩⲛⲓⲙ ⲛⲧⲉ ϯⲉⲡⲓⲑⲩⲙⲓⲁ ⲛⲧⲉϥϩⲓⲧϥ
ⲉⲃⲟⲗ ϩⲁⲣⲟⲕ ⲛⲉⲙ ϯⲙⲉⲧϩⲏⲧ ⲃ︦ ⲛⲉⲙ ⲡⲓⲁⲛⲟⲛⲓ ⲛⲧⲉ ⲡⲓϩⲟⲩⲟ ⲭⲣⲓⲁ


### 0007

ⲛⲧⲉ ⲡⲁⲓⲕⲟⲥⲟⲥ ⲛⲉⲙ ⲙⲉⲧϭⲉⲛⲛⲉ ⲛⲓⲃⲉⲛ ⲛⲉⲙ ⲡⲓⲙⲕⲁϩ ⲛϩⲏⲧ ⲛⲉⲙ
ⲡⲓϣⲑⲟⲣⲧⲉⲣ ⲛⲉⲙ ϯⲙⲉⲧⲕⲟⲩϫⲓ ⲛϩⲏⲧ ⲛⲉⲙ ⲡⲓϫⲱⲛⲧ ⲛⲁⲧϣⲁ
ⲟⲛⲓ ⲛⲧⲟⲧϥ ⲟⲩⲟϩ ⲛⲧⲉⲕϣⲱⲡⲓ ⲉⲕⲛⲏⲟⲩ ⲉⲧϩⲏ ϧⲉⲛ ϯⲡⲣⲟⲕⲟⲡⲏ
ⲛⲧⲉ ⲛⲓⲙⲉⲩⲓ ⲛⲧⲉ ⲫ︦ϯ︦ ⲛⲉⲙ ϯⲙⲉⲧϣⲁϣⲉ ⲛⲟⲩϯ ⲉⲧⲧⲟⲩⲃⲏⲟⲩⲧ
ⲟⲩⲟϩ ⲛⲧⲉⲕϣⲱⲡⲓ ⲉⲕⲟⲓ ⲉϭⲁⲩ ⲙⲱⲓⲧ ⲛⲁⲕ ⲛⲉ ⲛⲏ ⲉⲑⲛⲉⲙⲁⲕ ⲛⲉⲙ
ⲛⲏ ⲉⲑⲛⲏⲟⲩ ϩⲁⲣⲟⲕ ⲛⲉⲙ ⲛⲓϣⲁⲙϣⲉ ⲛⲟⲩϯ ⲛⲟⲩⲣⲱⲟⲩ ⲉⲃⲟⲗϩⲓⲧⲉⲛ
ⲛⲁⲓⲥⲃⲱⲟⲩⲓ ⲛⲉⲙ ⲛⲓⲥⲁϫⲓ ⲛⲧⲉ ⲛⲁⲓⲁⲥⲕⲏⲧⲏⲥ ⲉⲧⲉ ⲛϧⲉⲗⲗⲟⲓ ⲉⲑⲟⲩⲁⲃ
ⲛⲉ ϩⲓⲛⲁ ⲛⲥⲉⲓⲏⲥ ⲙⲙⲱⲟⲩ ⲛϫⲉ ⲛⲏ ⲉⲧⲟⲓ ⲙⲙⲁⲓ ⲭ︦ⲣ︦ⲥ︦ ⲉⲉⲣ ⲟⲩⲁⲓ
ⲛⲉⲙ ⲫ︦ϯ︦ ⲕⲁⲧⲁ ⲛⲓⲁⲣⲉⲧⲏ ⲛⲉⲙ ϯⲁⲅⲁⲡⲏ ⲛⲁⲧⲫⲱⲣϫ ⲉⲩⲥⲟⲡ ⲟⲩⲟϩ
ⲉϫⲟⲩϣⲧ ⲉⲃⲟⲗ ⲛⲥⲏⲟⲩ ⲛⲓⲃⲉⲛ ϧⲁ ⲧϩⲏ ⲙⲡⲓϫⲓⲛⲓ ⲉⲃⲟⲗϧⲉⲛ ⲥⲱⲙⲁ
ⲉϣⲱⲡⲓ ⲛⲉⲙⲁϥ ⲕⲁⲧⲁ ⲫⲣⲏϯ ⲉⲧⲥϧⲏⲟⲩⲧ ϫⲉ ⲛⲁⲛⲉⲥ ⲛⲏⲓ ⲉⲃⲱⲗ
ⲉⲃⲟⲗϧⲉⲛ (ⲑ︦) ⲧⲁⲓⲥⲁⲣⲝ ⲉϣⲱⲡⲓ ⲛⲉ ⲡⲭ︦ⲥ︦ ⲟⲩⲟϩ ⲡⲁⲗⲓⲛ ϫⲉ
ⲥⲉⲃⲧⲉ ⲛⲉⲧⲉⲛϩⲃⲏⲟⲩⲓ ϧⲉⲛ ⲡⲉⲧⲉⲛϫⲓⲛⲓ ⲉⲃⲟⲗϧⲉⲛ ⲥⲱⲙⲁ ⲟⲩⲟⲛ
ⲛⲓⲃⲉⲛ ⲉⲧⲭⲱ ⲙⲡⲟⲩⲙⲟⲩ ϧⲉⲛⲧ ⲉⲣⲱⲟⲩ ⲛⲛⲁⲩ ⲛⲓⲃⲉⲛ ϩⲱϯ ⲅⲁⲣ
ⲡⲉ ⲛⲧⲉϥⲧⲁϩⲟⲛ ⲉⲛⲟⲃϣ ⲕⲁⲛ ⲉϣⲱⲛ ⲧⲉⲛⲟⲩⲱϣ ⲁⲛ ⲫⲁⲓ ⲟⲩⲛ
ⲉⲧⲉⲙⲙⲁⲩ ⲉⲣⲉ ⲛⲉϥⲙⲉⲩⲓ ⲧⲟⲙⲓ ⲉⲫϯ ⲛⲛⲁⲩ ⲛⲓⲃⲉⲛ ϥⲛⲁⲉⲣ ⲟⲩⲙⲏϣ


### 0008

ⲛⲛⲟⲃⲓ ⲁⲛ ϥⲛⲁⲱⲃϣ ⲅⲁⲣ ⲁⲛ ⲉⲛⲓϩⲟⲛϩⲉⲛ ⲛⲉ ⲛⲓⲉⲛⲧⲟⲗⲏ ⲛⲧⲉ ⲫ︦ϯ︦
ⲟⲩⲇⲉ ϥⲛⲁⲉⲣⲕⲁⲧⲁⲫⲣⲟⲛⲓⲛ ⲁⲛ ⲛϯⲙⲉⲧⲕⲟⲩϫⲓ ⲛⲧⲉ ⲡⲉⲛϫⲓⲛ‐
ⲥⲁϫⲓ ⲛⲧⲉ ⲛⲓⲗⲉⲝⲓⲥ ⲛⲏ ⲉⲧⲉⲛ ⲥⲉϭⲟⲣⲡ ⲉⲃⲟⲗ ⲁⲛ ⲛϩⲟⲩⲟ ⲟⲩⲇⲉ
ⲥⲉⲥⲉⲗⲥⲱⲗ ⲁⲛ ϧⲉⲛ ⲟⲩⲥⲃⲱ ⲙⲙⲉⲧⲫⲓⲗⲟⲥⲟⲣⲟⲥ ⲛⲧⲉ ⲡⲁⲓⲕⲟⲥⲙⲟⲥ.
ⲁⲛⲟⲛ ⲅⲁⲣ ⲁⲛⲟⲛ ϩⲁⲛ ⲓⲇⲓⲱⲧⲏⲥ ⲛⲣⲱⲙⲓ ⲙⲡⲉⲛϭⲓ ⲥⲃⲱ ⲛⲧⲉ ⲡⲁⲓ‐
ⲕⲟⲥⲟⲥ ⲟⲩⲇⲉ ⲛⲛⲉⲥϣⲱⲡⲓ ⲙⲙⲟⲛ ⲟⲩⲇⲉ ⲅⲁⲣ ⲟⲩϩⲱⲃ ⲛⲇⲓⲕⲉⲟⲛ
ⲁⲛ ⲡⲉ ⲉⲥⲟⲗⲥⲉⲗ ⲛϯⲥⲃⲱ ⲉⲑⲟⲩⲁⲃ ⲛⲧⲉ ϯⲙⲉⲑⲛⲟⲩϯ ⲛⲁⲧϣⲧⲁϩⲟⲥ
ⲟⲩⲟϩ ⲛⲁⲧϣⲉⲛⲁⲩ ⲣⲏϫϥ ⲙⲡⲉⲥⲱⲟⲩ ϧⲉⲛ ⲟⲩⲙⲉⲧⲫⲓⲗⲟⲥⲟⲫⲟⲥ ⲛⲧⲉ
ⲟⲩⲥⲃⲱ ⲛⲧⲉ ⲡⲁⲓⲕⲟⲥⲙⲟⲥ ⲉⲥϭⲁϧⲉⲙ ⲑⲏ ⲉⲑⲙⲉϩ ⲛϣⲓⲡⲓ ⲛⲉⲙ ⲡⲉⲧ‐
ϩⲱⲟⲩ ⲛⲓⲃⲉⲛ (ⲓ̄) ⲁϣ ⲅⲁⲣ ⲛⲇⲓⲕⲉⲟⲛ ⲁⲛ ⲡⲉ ⲉⲥⲟⲗⲥⲉⲗ ⲙⲡⲓⲁⲧⲥⲟⲗ‐
ⲥⲉⲗ ϩⲓⲧⲉⲛ ϩⲗⲓ ⲉⲧⲉ ⲫ︦ϯ︦ ⲡⲉ ⲫⲏ ⲉⲧⲥⲟⲗⲥⲉⲗ ⲛⲛⲉϥⲥⲱⲛⲧ ⲧⲏⲣⲟⲩ
ⲛⲧⲉⲕⲥⲉⲗⲥⲱⲗϥ ϧⲉⲛ ⲟⲩⲥⲃⲱ ⲛⲧⲉ ⲡⲁⲓⲕⲟⲥⲙⲟⲥ ⲁⲗⲗⲁ ⲙⲁⲗⲗⲟⲛ
ⲙⲁⲣⲉⲛⲑⲉⲧ ⲡϩⲏⲧ ⲛⲛⲓⲣⲱⲓ ϧⲉⲛ ϯⲥⲃⲱ ⲉⲑⲟⲩⲁⲃ ⲛⲧⲉ ⲫ︦ϯ︦ ϧⲉⲛ
ⲟⲩϫⲓⲛⲕⲁϯ ⲉⲥϣⲱⲙ ⲉⲡϫⲓⲛⲛⲁⲩ ⲉⲡⲓⲛⲓϥⲓ ⲉⲧϧⲉⲛ ⲛⲓⲗⲉⲝⲓⲥ ⲛⲧⲉ
ϯⲙⲉⲑⲙⲏⲓ ⲛⲧⲉ ⲡⲟ︦ⲥ︦. ⲡⲓⲥϧⲁⲓ ⲅⲁⲣ ϥϧⲱⲧⲉⲃ ⲉϣⲱⲡ ⲧⲉⲛⲕⲁϯ ⲁⲛ
ⲡⲓⲡⲛ︦ⲁ︦ ⲇⲉ ϥⲧⲁⲛϧⲟ ⲁⲕϣⲁⲛⲛⲁⲩ ⲉϯⲗⲉⲝⲓⲥ ⲛⲧⲉ ⲫⲏ ⲉⲧⲥⲟⲩⲧⲱⲛ
ⲕⲁⲧⲁ ⲫⲣⲏϯ ⲉⲧⲥϧⲏⲟⲩⲧ ϫⲉ ⲁⲟⲩⲱⲛ ⲣⲱⲕ ϧⲉⲛ ⲡⲥⲁϫⲓ ⲙⲫ︦ϯ︦


### 0009

ⲟⲩⲟϩ ⲙⲁⲥⲃⲱ ⲟⲩⲟϩ ⲟⲛ ϯⲅⲣⲁⲣⲏ ϫⲱ ⲙⲙⲟⲥ ϫⲉ ⲙⲡⲉⲣⲉⲣ ⲁⲑ‐
ⲛⲁϩϯ ⲉⲛⲓⲥⲁϫⲓ ⲛⲧⲉ ⲛⲓϧⲉⲗⲗⲟⲓ ϫⲉ ⲛⲑⲱⲟⲩ ϩⲱⲟⲩ ⲉⲧⲁⲩⲉⲙⲓ ⲉⲃⲟⲗ-
ϩⲓⲧⲉⲛ ⲛⲟⲩⲓⲟϯ ⲉⲧϧⲁϫⲱⲟⲩ ⲁⲛⲟⲕ ϩⲱ ⲱ ⲡⲓⲣⲱⲙⲓ ⲛⲧⲉ ⲫϯ ⲡⲓⲙⲁⲓ
ⲥⲃⲱ ⲉⲧⲁⲓⲙⲟϣⲓ ⲛⲥⲁ ⲛⲓϩⲟⲛϩⲉⲛ ⲛⲧⲉ ⲛⲓϧⲉⲗⲗⲟⲓ ⲁⲓⲉⲣⲁⲡⲁⲛⲧⲁⲛ
ⲉⲟⲩⲙⲏϣ ⲛⲧⲉ ⲛⲏ ⲉⲑⲟⲩⲁⲃ ⲛⲉⲧⲁⲛⲣⲓ ⲉⲣⲱⲟⲩ ⲁⲛ ϧⲉⲛ ⲟⲩⲙⲉⲧ‐
ⲡⲉⲣⲓⲉⲣⲅⲟⲥ ⲁⲗⲗⲁ ϧⲉⲛ ⲟⲩϫⲱϥ ⲛϩⲏⲧ. ⲁⲓⲙⲟϣⲓ ⲙⲗ̄ ⲛⲉϩⲟⲟⲩ ⲡⲁ‐
ⲗⲓⲛ ⲟⲛ ⲁⲓⲕⲟⲡⲟⲩ ⲉⲓⲙⲟϣⲓ ⲛⲛⲁⲫⲁⲧ (ⲓ︦ⲁ︦) ϣⲁϯⲟⲩϣⲧ ⲙⲡⲓⲕⲁϩⲓ
ⲧⲏⲣϥ ⲛⲧⲉ ⲣⲱⲙⲏ ⲁⲓⲙⲉⲛⲣⲉ ⲡⲓⲧϩⲉⲙⲕⲟ ⲛⲧⲉ ⲡⲓⲥⲱⲙⲁ ⲛⲉ ⲡⲓϧⲓⲥⲓ
ⲛⲧⲉ ⲡⲓⲙⲱⲓⲧ ⲙⲙⲟϣⲓ ⲛⲉⲫⲗⲏⲟⲩ ⲇⲉ ⲁⲛ ⲁⲗⲗⲁ ⲉⲑⲃⲉ ⲡϫⲓⲛⲉⲣⲁ‐
ⲡⲁⲛⲧⲁⲛ ⲛⲧⲉ ϩⲁⲛ ⲣⲱⲙⲓ ⲙⲙⲁⲓ ⲛⲟⲩϯ ϫⲉ ⲛⲧⲁϫⲉⲙ ϩⲏⲟⲩ ⲛϩⲁⲛ
ϩⲱⲃ ⲉⲃⲟⲗϩⲓⲧⲉⲛ ⲟⲩϫⲓ ⲛⲛⲁⲩ ⲉⲛⲏ ⲉⲛⲁⲩⲉⲛⲧⲟⲧ ⲁⲛ ⲓⲥϫⲉ ⲅⲁⲣ ⲫⲏ
ⲉⲑⲟⲩⲟⲧ ⲉⲣⲟⲓ ⲛⲁⲟⲩⲏⲣ ⲛⲉⲙ ϯⲡⲣⲟϩⲉⲣⲉⲥⲓⲥ ⲛⲁⲑⲟⲩⲱⲧⲉⲃ ⲁϥⲙⲟϣⲓ
ⲓⲥϫⲉⲛ ⲧⲁⲣⲥⲟⲥ ϣⲁ ϯⲟⲩⲇⲉⲁ ϣⲁⲧⲉϥⲉⲣⲁⲡⲁⲛⲧⲁⲛ ⲉⲡⲉⲧⲣⲟⲥ ⲛⲉⲙ
ⲓⲁⲕⲱⲃⲟⲥ ⲛⲉ ⲓⲱⲁⲛⲛⲏⲥ ⲟⲩⲟϩ ⲛⲁϥϣⲟⲩϣⲟⲩ ⲙⲙⲟϥ ⲡⲉ ϧⲉⲛ ⲡⲉϥ‐
ϧⲓⲥⲓ ⲉϥϯ ⲭⲟϩ ⲛⲛⲏ ⲧⲏⲣⲟⲩ ⲉⲧϣⲟⲡ ϧⲉⲛ ⲟⲩⲙⲉⲧⲁⲙⲉⲗⲉⲥ ⲛⲉⲙ
ⲟⲩⲙⲉⲧϭⲉⲛⲛⲉ ⲉϥϫⲱ ⲙⲙⲟⲥ ϫⲉ ⲁⲓϣⲉ ⲛⲏⲓ ⲉⲓ︦ⲗ︦ⲏ︦ⲙ ϣⲁϯⲛⲁⲩ ⲉⲕⲉ‐
ⲫⲁⲥ ⲟⲩⲟϩ ⲙⲡⲉⲥⲣⲁϣϥ ⲛϫⲉ ϯϫⲓ ⲛⲥⲱⲧⲉⲙ ⲉϯⲁⲣⲉⲧⲏ ⲉⲧⲥⲁⲃⲟⲗ


### 0010

ⲛⲧⲉ ⲛⲓⲁⲡⲟⲥⲧⲟⲗⲟⲥ ⲁⲗⲗⲁ ⲁϥϭⲓ ϣϣⲱⲟⲩ ⲉⲑⲣⲉϥⲛⲁⲩ ⲟⲛ ⲉⲧⲟⲩ‐
ⲕⲉⲙⲟⲣⲫⲏ ⲛⲉⲙ ⲡⲟⲩⲥⲙⲟⲩ ⲛⲉⲙ ⲡⲟⲩϫⲓ ⲛⲱⲛϧ ⲛⲉ ⲧⲟⲩⲡⲟⲗⲏⲧⲓⲁ.
(ⲓ︦ⲃ︦) ⲉⲑⲃⲉ ⲫⲁⲓ ⲁϥⲉⲣⲁⲅⲱⲛⲓⲍⲉⲥⲑⲉ ϣⲁⲧⲉϥⲛⲁⲩ ⲉⲡⲉⲧⲣⲟⲥ. ⲓⲉ ⲁⲟⲩⲏⲣ
ⲙⲁⲗⲗⲟⲛ ⲁⲛⲟⲕ ⲫⲁ ⲫⲏ ⲉⲧⲉ ⲟⲩⲟⲛ ⲟⲩⲑⲃⲁ ⲛⲥⲁⲑⲉⲣⲓ ⲉⲣⲟϥ ⲟⲩⲁ‐
ⲛⲁⲅⲕⲉⲟⲛ ⲟⲩⲛ ⲛⲏⲓ ϩⲱ ⲡⲉ ⲉⲑⲣⲓϫⲉ ⲛⲏ ⲉⲧⲁⲓⲛⲁⲩ ⲉⲣⲱⲟⲩ ⲛⲧⲉ
ⲛⲉⲛⲓⲟϯ ⲉⲑⲟⲩⲁⲃ ⲉⲓϫⲱ ⲛⲑⲙⲏⲓ ⲛϯϫⲉ ⲙⲉⲑⲛⲁⲩϫ ⲁⲛ ⲉⲓⲟⲓ ⲙⲫⲣⲏϯ
ⲁⲛ ϫⲉ ⲉⲓϯ ϩⲙⲟⲧ ⲛⲛⲓϧⲉⲗⲗⲟⲓ ⲁⲗⲗⲁ ⲉⲓϯ ϩⲏⲟⲩ ⲛⲧⲁⲯⲩⲭⲏ
ⲙⲙⲁⲩⲁⲧ ⲛⲉⲙ ⲟⲩⲟⲛ ⲛⲓⲃⲉⲛ ⲉⲑⲛⲁⲥⲱⲧⲉ ⲉⲛⲟⲩϧⲓⲥⲓ ⲛⲉ ⲛⲟⲩⲡⲟ‐
ⲗⲏⲧⲓⲁ ⲉⲧⲁⲩⲁⲓⲧⲟⲩ ⲕⲉ ⲅⲁⲣ ⲛⲏ ⲉⲧⲁⲩⲥϧⲉ ⲕⲉϫⲱⲙ ⲛⲧⲉ ⲛⲉⲛⲓⲟϯ
ⲉⲧϧⲉⲛ ⲛⲓⲅⲣⲁⲫⲏ ⲉⲑⲟⲩⲁⲃ ⲓⲥϫⲉⲛ ⲁⲇⲁⲙ ϣⲁ ⲁⲃⲣⲁⲁⲙ ⲛⲉⲙ ⲛⲏ
ⲉⲧⲁⲩⲓ ⲙⲉⲛⲉⲛⲥⲱⲟⲩ ϣⲁ ⲉϧⲟⲩⲛ ⲉⲫⲟⲟⲩ ⲉⲧⲁⲩⲥϧⲁⲓ ⲁⲛ ϫⲉ ϩⲓⲛⲁ
ⲛⲧⲟⲩϯ ⲱⲟⲩ ⲛⲛⲏ ⲉⲧⲁⲩⲥϧⲁⲓ ⲁⲗⲗⲁ ϫⲉ ⲛⲧⲟⲩϫⲉ ϩⲏⲟⲩ ⲛϫⲉ
ⲛⲏ ⲉⲑⲛⲁⲱϣ ⲙⲙⲱⲟⲩ ⲁⲩϣⲁⲛⲭⲟϩ ⲉⲡⲟⲩϫⲓ ⲛⲱⲛϧ ϩⲱⲥ ⲟⲩⲛ ⲉⲕⲉⲙⲓ
ⲉⲛⲁⲓ. ⲱ ⲡⲓⲥⲧⲟⲥ ⲟⲩⲟϩ ⲛⲥⲉⲙⲛⲟⲥ ⲟⲩⲟϩ ⲙⲃⲱⲕ ⲛⲧⲉ ⲡⲭ︦ⲥ︦ ⲗⲁⲩⲥⲓⲉ
ϣⲱⲛⲓ ⲉⲕϯ ⲛⲟⲙϯ ⲛⲁⲕ ⲙⲙⲁⲩⲁⲧⲕ ϧⲉⲛ ϯⲙⲉⲗⲉⲧⲏ ⲛⲛⲓϫⲱⲙ
ⲉⲑⲟⲩⲁⲃ ⲟⲩⲟϩ ⲧⲁⲙⲉⲧⲣⲉϥⲉⲣ ϩⲟⲩⲟ ⲥⲁϫⲓ ⲉⲧⲁⲥϣⲱⲡⲓ ϩⲁⲣⲟⲕ


### 0011

ⲉⲑⲃⲉ (ⲓ︦ⲅ︦) ⲡⲁⲣⲉϩ ⲉϯⲅⲛⲱⲙⲏ ⲛⲉⲩⲥⲉⲃⲏⲥ ϣⲟⲡⲥ ⲉⲣⲟⲕ ⲟⲩⲟϩ ⲛⲓ‐
ϫⲓ ⲛⲕⲓⲙ ⲛⲧⲉ ϯⲕⲁⲕⲓⲁ ⲉⲧⲟⲓ ⲙⲫⲣⲏϯ ⲛⲛⲓϩⲱⲓⲙⲓ ⲛⲧⲉ ⲫⲓⲟⲙ ⲉⲩϩⲓ
ⲥⲫⲏⲓϯ ⲉⲧⲧⲱⲟⲩⲛⲟⲩ ⲙⲙⲱⲟⲩ ⲉϩⲣⲏⲓ ⲉϫⲱⲛ ⲙⲁⲣⲉⲛⲛⲟϣⲡⲟⲩ
ⲉⲃⲟⲗϩⲓⲧⲉⲛ ϯⲡⲣⲟⲥⲉⲩⲭⲏ ⲛⲉⲙ ⲛⲓϥⲓ ⲣⲱⲟⲩϣ ⲛⲧⲉ ϯⲙⲉⲧⲣⲉϥϯ ϩⲑⲏϥ
ⲉⲣⲟⲛ ⲟⲩⲟⲛ ⲟⲩⲙⲏϣ ⲛϫⲓ ⲛⲱⲛϧ ⲛⲧⲉ ⲛⲏ ⲉⲑⲟⲩⲁⲃ ⲛⲉ ⲛⲓⲥⲛⲏⲟⲩ
ⲙⲙⲁⲓ ⲛⲟⲩϯ ⲟⲩⲉⲧ ⲡϩⲱⲃ ⲙⲫⲁⲓ ⲟⲩⲉⲧ ⲡϩⲱⲃ ⲙⲡⲁⲓⲭⲉⲧ ⲟⲩⲛⲁϩϯ
ⲛⲟⲩⲱⲧ ⲛⲉⲙ ⲟⲩⲡ︦ⲛ︦ⲁ︦ ⲛⲟⲩⲱⲧ ⲉⲧⲉⲣ ϩⲱⲃ ⲛϧⲏⲧⲟⲩ ⲧⲏⲣⲟⲩ. ⲙⲫⲣⲏϯ
ⲅⲁⲣ ⲛⲟⲩⲡⲁⲣⲁⲇⲓⲥⲟⲥ ⲉⲣⲉ ⲟⲩⲟⲛ ⲟⲩⲙⲏϣ ⲛϣϣⲏⲛ ⲛϧⲏⲧϥ ⲟⲩⲉⲧ
ⲡⲟⲩⲧⲁϩ ⲙⲫⲁⲓ ⲟⲩⲉⲧ ⲡⲟⲩⲧⲁϩ ⲙⲡⲁⲓⲭⲉⲧ ⲁⲗⲗⲁ ⲟⲩⲙⲱⲟⲩ ⲛⲟⲩⲱⲧ
ⲉⲧⲧⲥⲓⲟ ⲙⲙⲱⲟⲩ ⲧⲏⲣⲟⲩ ⲫⲁⲓ ⲡⲉ ⲙⲫⲣⲏϯ ⲛⲛⲓϧⲉⲗⲗⲟⲓ ⲉⲑⲟⲩⲁⲃ
ⲟⲩⲉⲧ ⲧⲁⲣⲉⲧⲏ ⲙⲫⲁⲓ ⲟⲩⲉⲧ ⲧⲁⲣⲉⲧⲏ ⲡⲁⲓⲭⲉⲧ ⲟⲩⲁⲓ ϧⲉⲛ ⲟⲩ‐
ⲙⲉⲧⲛⲁⲏⲧ ⲟⲩⲁⲓ ϧⲉⲛ ⲟⲩⲁⲥⲕⲩⲥⲓⲥ ⲟⲩⲁⲓ ϧⲉⲛ ⲟⲩϧⲓⲥⲓ ⲛⲥⲱⲙⲁ ⲟⲩⲁⲓ
ϧⲉⲛ ⲟⲩϫⲱⲗ ⲉⲃⲟⲗ ⲕⲉⲟⲩⲁⲓ ϧⲉⲛ ⲟⲩϭⲛⲉϫⲱϥ ⲁⲡⲁⲝ ⲁⲡⲗⲱⲥ ϧⲉⲛ
ϩⲱⲃ ⲛⲓⲃⲉⲛ ⲛⲧⲉ ϯⲙⲉⲧⲉⲩⲥⲉⲃⲏⲥ ⲉⲩϣⲟⲩϣⲟⲩ (ⲓ︦ⲇ︦) ⲙⲙⲱⲟⲩ ϧⲉⲛ
ⲛⲓⲡⲟⲗⲏⲧⲓⲁ ⲛⲉⲙ ⲛⲓⲛⲁϩϯ ⲉⲩⲉⲣⲑⲁⲣⲓⲛ ⲙⲙⲱⲟⲩ ϧⲉⲛ ⲑⲙⲉⲗⲉⲧⲏ
ⲙⲡⲥⲁϫⲓ ⲙⲫ︦ϯ︦ ⲛⲉⲙ ϩⲁⲛ ϫⲓ ⲛϭⲟϫⲓ ϧⲉⲛ ϯⲁⲅⲁⲡⲏ ⲉⲧⲥⲟⲧⲡ ϩⲁⲛ


### 0012

ⲛⲛⲟⲃⲓ ⲁⲛ ϥⲛⲁⲱⲃϣ ⲅⲁⲣ ⲁⲛ ⲉⲛⲓϩⲟⲛϩⲉⲛ ⲛⲉ ⲛⲓⲉⲛⲧⲟⲗⲏ ⲛⲧⲉ ⲫ︦ϯ︦
ⲟⲩⲇⲉ ϥⲛⲁⲉⲣⲕⲁⲧⲁⲫⲣⲟⲛⲓⲛ ⲁⲛ ⲛϯⲙⲉⲧⲕⲟⲩϫⲓ ⲛⲧⲉ ⲡⲉⲛϫⲓⲛ‐
ⲥⲁϫⲓ ⲛⲧⲉ ⲛⲓⲗⲉⲝⲓⲥ ⲛⲏ ⲉⲧⲉⲛ ⲥⲉϭⲟⲣⲡ ⲉⲃⲟⲗ ⲁⲛ ⲛϩⲟⲩⲟ ⲟⲩⲇⲉ
ⲥⲉⲥⲉⲗⲥⲱⲗ ⲁⲛ ϧⲉⲛ ⲟⲩⲥⲃⲱ ⲙⲙⲉⲧⲫⲓⲗⲟⲥⲟⲣⲫⲟⲥ ⲛⲧⲉ ⲡⲁⲓⲕⲟⲥⲙⲟⲥ.
ⲁⲛⲟⲛ ⲅⲁⲣ ⲁⲛⲟⲛ ϩⲁⲛ ⲓⲇⲓⲱⲧⲏⲥ ⲛⲣⲱⲓ ⲙⲡⲉⲛϭⲓ ⲥⲃⲱ ⲛⲧⲉ ⲡⲁⲓ‐
ⲕⲟⲥⲙⲟⲥ ⲟⲩⲇⲉ ⲛⲛⲉⲥϣⲱⲡⲓ ⲟⲛ ⲟⲩⲇⲉ ⲅⲁⲣ ⲟⲩϩⲱⲃ ⲛⲇⲓⲕⲉⲟⲛ
ⲁⲛ ⲡⲉ ⲉⲥⲟⲗⲥⲉⲗ ⲛϯⲥⲃⲱ ⲉⲑⲟⲩⲁⲃ ⲛⲧⲉ ϯⲙⲉⲑⲛⲟⲩϯ ⲛⲁⲧϣⲧⲁϩⲟⲥ
ⲟⲩⲟϩ ⲛⲁⲧϣⲉⲛⲁⲩ ⲣⲏϫϥ ⲙⲡⲉⲥⲱⲟⲩ ϧⲉⲛ ⲟⲩⲙⲉⲧⲫⲓⲗⲟⲥⲟⲣⲟⲥ ⲛⲧⲉ
ⲟⲩⲥⲃⲱ ⲛⲧⲉ ⲡⲁⲓⲕⲟⲥⲙⲟⲥ ⲉⲥϭⲁϧⲉⲙ ⲑⲏ ⲉⲑⲙⲉϩ ⲛϣⲓⲡⲓ ⲛⲉⲙ ⲡⲉⲧ‐
ϩⲱⲟⲩ ⲛⲓⲃⲉⲛ (ⲓ̄) ⲁϣ ⲅⲁⲣ ⲛⲇⲓⲕⲉⲟⲛ ⲁⲛ ⲡⲉ ⲉⲥⲟⲗⲥⲉⲗ ⲡⲓⲁⲧⲥⲟⲗ.
ⲥⲉⲗ ϩⲓⲧⲉⲛ ϩⲗⲓ ⲉⲧⲉ ⲫ︦ϯ︦ ⲡⲉ ⲫⲏ ⲉⲧⲥⲟⲗⲥⲉⲗ ⲛⲛⲉϥⲥⲱⲛⲧ ⲧⲏⲣⲟⲩ
ⲛⲧⲉⲕⲥⲉⲗⲥⲱⲗϥ ϧⲉⲛ ⲟⲩⲥⲃⲱ ⲛⲧⲉ ⲡⲁⲓⲕⲟⲥⲟⲥ ⲁⲗⲗⲁ ⲙⲁⲗⲗⲟⲛ
ⲙⲁⲣⲉⲛⲑⲉⲧ ⲡϩⲏⲧ ⲛⲛⲓⲣⲱⲓ ϧⲉⲛ ϯⲥⲃⲱ ⲉⲑⲟⲩⲁⲃ ⲛⲧⲉ ⲫ︦ϯ︦ ϧⲉⲛ
ⲟⲩϫⲓⲛⲕⲁϯ ⲉⲥϣⲱⲙ ⲉⲡϫⲓⲛⲛⲁⲩ ⲉⲡⲓⲛⲓϥⲓ ⲉⲧϧⲉⲛ ⲛⲓⲗⲉⲝⲓⲥ ⲛⲧⲉ
ϯⲙⲉⲑⲙⲏⲓ ⲛⲧⲉ ⲡⲟ︦ⲥ︦. ⲡⲓⲥϧⲁⲓ ⲅⲁⲣ ϥϧⲱⲧⲉⲃ ⲉϣⲱⲡ ⲧⲉⲛⲕⲁϯ ⲁⲛ
ⲡⲓⲡⲛ︦ⲁ︦ ⲇⲉ ϥⲧⲁⲛϧⲟ ⲁⲕϣⲁⲛⲛⲁⲩ ⲉϯⲗⲉⲝⲓⲥ ⲛⲧⲉ ⲫⲏ ⲉⲧⲥⲟⲩⲧⲱⲛ
ⲕⲁⲧⲁ ⲫⲣⲏϯ ⲉⲧⲥϧⲏⲟⲩⲧ ϫⲉ ⲁⲟⲩⲱⲛ ⲣⲱⲕ ϧⲉⲛ ⲡⲥⲁϫⲓ ⲙⲫ︦︦ϯ︦


### 0013

ⲟⲩⲟϩ ⲙⲁⲥⲃⲱ ⲟⲩⲟϩ ⲟⲛ ϯⲅⲣⲁⲣⲏ ϫⲱ ⲙⲙⲟⲥ ϫⲉ ⲙⲡⲉⲣⲉⲣ ⲁⲑ‐
ⲛⲁϩϯ ⲉⲛⲓⲥⲁϫⲓ ⲛⲧⲉ ⲛⲓϧⲉⲗⲗⲟⲓ ϫⲉ ⲛⲑⲱⲟⲩ ϩⲱⲟⲩ ⲉⲧⲁⲩⲉⲙⲓ ⲉⲃⲟⲗ-
ϩⲓⲧⲉⲛ ⲛⲟⲩⲓⲟϯ ⲉⲧϧⲁϫⲱⲟⲩ ⲁⲛⲟⲕ ϩⲱ ⲱ ⲡⲓⲣⲱⲙⲓ ⲛⲧⲉ ⲫϯ ⲡⲓⲙⲁⲓ
ⲥⲃⲱ ⲉⲧⲁⲓⲟϣⲓ ⲛⲥⲁ ⲛⲓϩⲟⲛϩⲉⲛ ⲛⲧⲉ ⲛⲓϧⲉⲗⲗⲟⲓ ⲁⲓⲉⲣⲁⲡⲁⲛⲧⲁⲛ
ⲉⲟⲩⲙⲏϣ ⲛⲧⲉ ⲛⲏ ⲉⲑⲟⲩⲁⲃ ⲛⲉⲧⲁⲓⲓⲣⲓ ⲉⲣⲱⲟⲩ ⲁⲛ ϧⲉⲛ ⲟⲩⲙⲉⲧ‐
ⲡⲉⲣⲓⲉⲣⲅⲟⲥ ⲁⲗⲗⲁ ϧⲉⲛ ⲟⲩϫⲱϥ ⲛϩⲏⲧ. ⲁⲓⲙⲟϣⲓ ⲙⲗ︦ ⲛⲉϩⲟⲟⲩ ⲡⲁ‐
ⲗⲓⲛ ⲟⲛ ⲁⲓⲕⲟⲡⲟⲩ ⲉⲓⲟϣⲓ ⲛⲛⲁⲫⲁⲧ (ⲓ︦ⲁ︦) ϣⲁϯⲟⲩϣⲧ ⲙⲡⲓⲕⲁϩⲓ
ⲧⲏⲣϥ ⲛⲧⲉ ⲣⲱⲙⲏ ⲁⲓⲙⲉⲛⲣⲉ ⲡⲓⲧϩⲉⲛⲕⲟ ⲛⲧⲉ ⲡⲓⲥⲱⲙⲁ ⲛⲉⲙ ⲡⲓϧⲓⲥⲓ
ⲛⲧⲉ ⲡⲓⲙⲱⲓⲧ ⲙⲙⲟϣⲓ ⲛⲉⲫⲗⲏⲟⲩ ⲇⲉ ⲁⲛ ⲁⲗⲗⲁ ⲉⲑⲃⲉ ⲡϫⲓⲛⲉⲣⲁ‐
ⲡⲁⲛⲧⲁⲛ ⲛⲧⲉ ϩⲁⲛ ⲣⲱⲙⲓ ⲙⲙⲁⲓ ⲛⲟⲩϯ ϫⲉ ⲛⲧⲁϫⲉⲙ ϩⲏⲟⲩ ⲛϩⲁⲛ
ϩⲱⲃ ⲉⲃⲟⲗϩⲓⲧⲉⲛ ⲟⲩϫⲓ ⲛⲛⲁⲩ ⲉⲛⲏ ⲉⲛⲁⲩⲉⲛⲧⲟⲧ ⲁⲛ ⲓⲥϫⲉ ⲅⲁⲣ ⲫⲏ
ⲉⲑⲟⲩⲟⲧ ⲉⲣⲟⲓ ⲛⲁⲟⲩⲏⲣ ⲛⲉⲙ ϯⲡⲣⲟϩⲉⲣⲉⲥⲓⲥ ⲛⲁⲑⲟⲩⲱⲧⲉⲃ ⲁϥⲙⲟϣⲓ
ⲓⲥϫⲉⲛ ⲧⲁⲣⲥⲟⲥ ϣⲁ ϯⲟⲩⲇⲉⲁ ϣⲁⲧⲉϥⲉⲣⲁⲡⲁⲛⲧⲁⲛ ⲉⲡⲉⲧⲣⲟⲥ ⲛⲉⲙ
ⲓⲁⲕⲱⲃⲟⲥ ⲛⲉⲙ ⲓⲱⲁⲛⲛⲏⲥ ⲟⲩⲟϩ ⲛⲁϥϣⲟⲩϣⲟⲩ ⲙⲙⲟϥ ⲡⲉ ϧⲉⲛ ⲡⲉϥ‐
ϧⲓⲥⲓ ⲉϥϯ ⲭⲟϩ ⲛⲛⲏ ⲧⲏⲣⲟⲩ ⲉⲧϣⲟⲡ ϧⲉⲛ ⲟⲩⲙⲉⲧⲁⲙⲉⲗⲉⲥ ⲛⲉⲙ
ⲟⲩⲙⲉⲧϭⲉⲛⲛⲉ ⲉϥϫⲱ ⲙⲙⲟⲥ ϫⲉ ⲁⲓϣⲉ ⲛⲏⲓ ⲉⲓ︦ⲗ︦ⲏ︦ⲙ︦ ϣⲁϯⲛⲁⲩ ⲉⲕⲉ‐
ⲣⲁⲥ ⲟⲩⲟϩ ⲙⲡⲉⲥⲣⲁϣϥ ⲛϫⲉ ϯϫⲓ ⲛⲥⲱⲧⲉⲙ ⲉϯⲁⲣⲉⲧⲏ ⲉⲧⲥⲁⲃⲟⲗ


### 0014

ⲛⲧⲉ ⲛⲓⲁⲡⲟⲥⲧⲟⲗⲟⲥ ⲁⲗⲗⲁ ⲁϥϭⲓ ϣϣⲱⲟⲩ ⲉⲑⲣⲉϥⲛⲁⲩ ⲟⲛ ⲉⲧⲟⲩ‐
ⲕⲉⲙⲟⲣⲫⲏ ⲛⲉⲙ ⲡⲟⲩⲥⲙⲟⲩ ⲛⲉⲙ ⲡⲟⲩϫⲓ ⲛⲱⲛϧ ⲛⲉⲙ ⲧⲟⲩⲡⲟⲗⲏⲧⲓⲁ.
(ⲓⲃ) ⲉⲑⲃⲉ ⲫⲁⲓ ⲁϥⲉⲣⲁⲅⲱⲛⲓⲍⲉⲥⲑⲉ ϣⲁⲧⲉϥⲛⲁⲩ ⲉⲡⲉⲧⲣⲟⲥ. ⲓⲉ ⲁⲟⲩⲏⲣ
ⲙⲁⲗⲗⲟⲛ ⲁⲛⲟⲕ ⲫⲁ ⲫⲏ ⲉⲧⲉ ⲟⲩⲟⲛ ⲟⲩⲑⲃⲁ ⲛⲥⲁⲑⲉⲣⲓ ⲉⲣⲟϥ ⲟⲩⲁ‐
ⲛⲁⲅⲕⲉⲟⲛ ⲟⲩⲛ ⲛⲏⲓ ϩⲱ ⲡⲉ ⲉⲑⲣⲓϫⲉ ⲛⲏ ⲉⲧⲁⲓⲛⲁⲩ ⲉⲣⲱⲟⲩ ⲛⲧⲉ
ⲛⲉⲛⲓⲟϯ ⲉⲑⲟⲩⲁⲃ ⲉⲓϫⲱ ⲛⲑⲙⲏⲓ ⲛϯϫⲉ ⲙⲉⲑⲛⲁⲩϫ ⲁⲛ ⲉⲓⲟⲓ ⲙⲫⲣⲏϯ
ⲁⲛ ϫⲉ ⲉⲓϯ ϩⲙⲟⲧ ⲛⲛⲓϧⲉⲗⲗⲟⲓ ⲁⲗⲗⲁ ⲉⲓϯ ϩⲏⲟⲩ ⲛⲧⲁⲯⲩⲭⲏ
ⲙⲙⲁⲩⲁⲧ ⲛⲉⲙ ⲟⲩⲟⲛ ⲛⲓⲃⲉⲛ ⲉⲑⲛⲁⲥⲱⲧⲉⲙ ⲉⲛⲟⲩϧⲓⲥⲓ ⲛⲉ ⲛⲟⲩⲡⲟ‐
ⲗⲏⲧⲓⲁ ⲉⲧⲁⲩⲁⲓⲧⲟⲩ ⲕⲉ ⲅⲁⲣ ⲛⲏ ⲉⲧⲁⲩⲥϧⲉ ⲕⲉϫⲱ ⲛⲧⲉ ⲛⲉⲛⲓⲟϯ
ⲉⲧϧⲉⲛ ⲛⲓⲅⲣⲁⲣⲏ ⲉⲑⲟⲩⲁⲃ ⲓⲥϫⲉⲛ ⲁⲇⲁⲙ ϣⲁ ⲁⲃⲣⲁⲁⲙ ⲛⲉⲙ ⲛⲏ
ⲉⲧⲁⲩⲓ ⲙⲉⲛⲉⲛⲥⲱⲟⲩ ϣⲁ ⲉϧⲟⲩⲛ ⲉⲫⲟⲟⲩ ⲉⲧⲁⲩⲥϧⲁⲓ ⲁⲛ ϫⲉ ϩⲓⲛⲁ
ⲛⲧⲟⲩϯ ⲱⲟⲩ ⲛⲛⲏ ⲉⲧⲁⲩⲥϧⲁⲓ ⲁⲗⲗⲁ ϫⲉ ⲛⲧⲟⲩϫⲉ ϩⲏⲟⲩ ⲛϫⲉ
ⲛⲏ ⲉⲑⲛⲁⲱϣ ⲙⲙⲱⲟⲩ ⲁⲩϣⲁⲛⲭⲟϩ ⲉⲡⲟⲩϫⲓ ⲛⲱⲛϧ ϩⲱⲥ ⲟⲩⲛ ⲉⲕⲉⲙⲓ
ⲉⲛⲁⲓ. ⲱ ⲡⲓⲥⲧⲟⲥ ⲟⲩⲟϩ ⲛⲥⲉⲙⲛⲟⲥ ⲟⲩⲟϩ ⲙⲃⲱⲕ ⲛⲧⲉ ⲡⲭ︦ⲥ︦ ⲗⲁⲩⲥⲓⲉ
ϣⲱⲛⲓ ⲉⲕϯ ⲛⲟⲙϯ ⲛⲁⲕ ⲙⲙⲁⲩⲁⲧⲕ ϧⲉⲛ ϯⲙⲉⲗⲉⲧⲏ ⲛⲛⲓϫⲱⲙ
ⲉⲑⲟⲩⲁⲃ ⲟⲩⲟϩ ⲧⲁⲙⲉⲧⲣⲉϥⲉⲣ ϩⲟⲩⲟ ⲥⲁϫⲓ ⲉⲧⲁⲥϣⲱⲡⲓ ϩⲁⲣⲟⲕ


### 0015

ⲉⲑⲃⲉ (ⲓ︦ⲅ︦) ⲡⲁⲣⲉϩ ⲉϯⲅⲛⲱⲏ ⲛⲉⲩⲥⲉⲃⲏⲥ ϣⲟⲡⲥ ⲉⲣⲟⲕ ⲟⲩⲟϩ ⲛⲓ‐
ϫⲓ ⲛⲕⲓⲙ ⲛⲧⲉ ϯⲕⲁⲕⲓⲁ ⲉⲧⲟⲓ ⲙⲫⲣⲏϯ ⲛⲛⲓϩⲱⲓⲙⲓ ⲛⲧⲉ ⲫⲓⲟⲙ ⲉⲩϩⲓ
ⲥⲣⲏⲓϯ ⲉⲧⲧⲱⲟⲩⲛⲟⲩ ⲙⲙⲱⲟⲩ ⲉϩⲣⲏⲓ ⲉϫⲱⲛ ⲙⲁⲣⲉⲛⲛⲟϣⲡⲟⲩ
ⲉⲃⲟⲗϩⲓⲧⲉⲛ ϯⲡⲣⲟⲥⲉⲩⲭⲏ ⲛⲉⲙ ⲛⲓϥⲓ ⲣⲱⲟⲩϣ ⲛⲧⲉ ϯⲙⲉⲧⲣⲉϥϯ ϩⲑⲏϥ
ⲉⲣⲟⲛ ⲟⲩⲟⲛ ⲟⲩⲏϣ ⲛϫⲓ ⲛⲱⲛϧ ⲛⲧⲉ ⲛⲏ ⲉⲑⲟⲩⲁⲃ ⲛⲉⲙ ⲛⲓⲥⲛⲏⲟⲩ
ⲙⲙⲁⲓ ⲛⲟⲩϯ ⲟⲩⲉⲧ ⲡϩⲱⲃ ⲙⲫⲁⲓ ⲟⲩⲉⲧ ⲡϩⲱⲃ ⲙⲡⲁⲓⲭⲉⲧ ⲟⲩⲛⲁϩϯ
ⲛⲟⲩⲱⲧ ⲛⲉⲙ ⲟⲩⲡ︦ⲛ︦ⲁ︦ ⲛⲟⲩⲱⲧ ⲉⲧⲉⲣ ϩⲱⲃ ⲛϧⲧⲟⲩ ⲧⲏⲣⲟⲩ. ⲙⲫⲣⲏϯ
ⲅⲁⲣ ⲛⲟⲩⲡⲁⲣⲁⲇⲓⲥⲟⲥ ⲉⲣⲉ ⲟⲩⲟⲛ ⲟⲩⲙⲏϣ ⲛϣϣⲏⲛ ⲛϧⲏⲧϥ ⲟⲩⲉⲧ
ⲡⲟⲩⲧⲁϩ ⲙⲫⲁⲓ ⲟⲩⲉⲧ ⲡⲟⲩⲧⲁϩ ⲙⲡⲁⲓⲭⲉⲧ ⲁⲗⲗⲁ ⲟⲩⲙⲱⲟⲩ ⲛⲟⲩⲱⲧ
ⲉⲧⲧⲥⲓⲟ ⲙⲙⲱⲟⲩ ⲧⲏⲣⲟⲩ ⲫⲁⲓ ⲡⲉ ⲙⲫⲣⲏϯ ⲛⲛⲓϧⲉⲗⲗⲟⲓ ⲉⲑⲟⲩⲁⲃ
ⲟⲩⲉⲧ ⲧⲁⲣⲉⲧⲏ ⲙⲫⲁⲓ ⲟⲩⲉⲧ ⲧⲁⲣⲉⲧⲏ ⲙⲡⲁⲓⲭⲉⲧ ⲟⲩⲁⲓ ϧⲉⲛ ⲟⲩ‐
ⲙⲉⲧⲛⲁⲏⲧ ⲟⲩⲁⲓ ϧⲉⲛ ⲟⲩⲁⲥⲕⲩⲥⲓⲥ ⲟⲩⲁⲓ ϧⲉⲛ ⲟⲩϧⲓⲥⲓ ⲛⲥⲱⲙⲁ ⲟⲩⲁⲓ
ϧⲉⲛ ⲟⲩϫⲱⲗ ⲉⲃⲟⲗ ⲕⲉⲟⲩⲁⲓ ϧⲉⲛ ⲟⲩϭⲛⲉϫⲱϥ ⲁⲡⲁ ⲁⲡⲗⲱⲥ ϧⲉⲛ
ϩⲱⲃ ⲛⲓⲃⲉⲛ ⲛⲧⲉ ϯⲙⲉⲧⲉⲩⲥⲉⲃⲏⲥ ⲉⲩϣⲟⲩϣⲟⲩ (ⲓ︦ⲇ︦) ⲙⲙⲱⲟⲩ ϧⲉⲛ
ⲛⲓⲡⲟⲗⲏⲧⲓⲁ ⲛⲉⲙ ⲡⲓⲛⲁϩϯ ⲉⲩⲉⲣⲑⲁⲣⲓⲛ ⲙⲙⲱⲟⲩ ϧⲉⲛ ⲑⲙⲉⲗⲉⲧⲏ
ⲙⲡⲥⲁϫⲓ ⲙⲫ︦ϯ︦ ⲛⲉⲙ ϩⲁⲛ ϫⲓ ⲛϭⲟϫⲓ ϧⲉⲛ ϯⲁⲅⲁⲡⲏ ⲉⲧⲥⲟⲧⲡ ϩⲁⲛ


### 0016

ⲟⲩⲟⲛ ⲙⲉⲛ ⲁⲩϩⲓ ⲧⲟⲧⲟⲩ ϩⲱⲟⲩ ⲉⲛⲁⲓ ⲁⲣⲉⲧⲏ ⲁⲗⲗⲁ ⲙⲡⲟⲩϣⲁϣⲛⲓ
ⲉⲑⲃⲉ ⲧⲟⲩⲙⲉⲧⲁⲧϯⲁⲕⲣⲓⲥⲓⲥ (sic) ⲉⲑⲃⲉ ϫⲉ ⲉⲩⲓⲣⲓ ⲙⲙⲱⲟⲩ ϧⲉⲛ
ⲟⲩⲙⲉⲧⲣⲁⲛⲁϣ ⲛⲣⲱⲙⲓ ⲛⲉⲙ ⲟⲩⲙⲉⲧⲣⲉϥϯ ϣⲑⲟⲩⲓⲧ ⲛⲧⲉ ⲛⲓⲥⲛⲏⲟⲩ
ⲉⲩϭⲟϫⲓ ⲛⲥⲁ ⲛⲓϩⲃⲏⲟⲩⲓ ⲉⲑⲛⲁⲛⲉⲩ ⲉⲃⲟⲗϩⲓⲧⲉⲛ ⲟⲩⲑⲱϧ ⲛⲧⲉ ϩⲁⲛ
ϩⲃⲏⲟⲩⲓ ⲉⲛⲟⲩⲟⲩ ⲁⲛ ⲛⲉ ⲟⲩⲟϩ ⲡⲁⲓⲣⲏϯ ⲥⲉⲧⲁⲕⲟ ⲛⲛⲓϩⲃⲏⲟⲩⲓ ⲉⲑⲛⲁ‐
ⲛⲉⲩ ⲉⲃⲟⲗϩⲓⲧⲉⲛ ϯⲙⲉⲧϭⲁⲥⲓ ϩⲏⲧ ⲑⲙⲁⲩ ⲛϯⲙⲉⲧⲁⲧⲉⲙⲓ. ⲓⲏⲥ ⲟⲩⲛ
ⲙⲙⲟⲕ ⲡⲁⲥⲟⲙ ⲉⲧⲁϩⲟⲕ ⲉⲣⲁⲧⲕ ⲛⲟⲩⲉⲣⲫⲉⲓ ⲙⲫ︦ϯ︦ ⲙⲡⲉⲣϯ ⲕⲉⲏⲓ ϫⲉ
ⲛϯⲙⲉⲧⲣⲁⲙⲁⲟ ⲕⲁⲧⲁ ⲫⲣⲏϯ ⲉⲛⲁⲕⲓⲣⲓ ⲙⲙⲟⲥ ⲛⲟⲩⲥⲏⲟⲩ ⲁⲗⲗⲁ
ⲙⲁⲗⲗⲟⲛ ⲙⲁⲣⲉⲥⲙⲟⲩⲛⲕ ⲛⲧⲟⲧⲕ ⲛϫⲉ ϯⲙⲉⲧⲙⲁⲓ ϩⲁⲧ ⲟⲩⲟϩ ⲛⲑⲟⲕ
ϩⲱⲕ ⲛⲧⲉⲕⲙⲟⲩⲛⲕ ⲛⲧⲟⲧⲥ ⲙⲁⲣⲉⲥⲟⲩⲛⲕ ⲛⲧⲟⲧⲕ ⲛϫⲉ ϯⲁⲥⲟⲩⲓ
ⲉϣⲁⲥⲉⲣ ϩⲟⲗⲓ ϫⲫⲟ ϫⲉ ⲛⲁⲕ ⲛⲑⲛ ⲉⲧⲉⲙⲡⲁⲣⲉ ⲛⲓⲥⲟⲛⲓ ϩⲓ ϣⲁⲧⲥ
ⲉⲣⲟⲥ ϭⲟⲥ ⲉⲃⲟⲗ ⲉⲛⲓϩⲏⲕⲓ ⲛⲉⲙ ⲛⲏ ⲉⲧⲉⲣ ⲭⲣⲓⲁ ⲙⲁⲧⲁⲗⲉ ⲡⲉⲕ‐
ⲥⲧⲁⲩⲣⲟⲥ ⲉⲣⲟⲕ (ⲓⲉ︦) ⲟⲩⲟϩ ⲙⲟϣⲓ ⲛⲥⲁ ⲡⲉⲕⲟ︦ⲥ︦ ⲉⲃⲟⲗ ⲅⲁⲣ ϩⲓⲧⲉⲛ
ⲡⲁⲓϩⲱⲃ ⲉⲕⲉϫⲫⲟ ⲛⲁⲕ ⲛⲛⲓⲁⲣⲉⲧⲛ ⲧⲏⲣⲟⲩ ⲟⲩⲟϩ ⲉⲕⲉ ⲁⲣⲉϩ ⲉⲣⲟⲕ
ⲉⲃⲟⲗϩⲁ ϯⲙⲉⲧⲣⲁⲛⲁϥ ⲛⲣⲱⲙⲓ ⲉⲧⲧⲁⲕⲏⲟⲩⲧ ⲙⲡⲉⲣⲥⲱⲛϩ ⲛⲧⲉⲕ‐
ⲡⲣⲟϩⲉⲣⲉⲥⲓⲥ ⲉⲃⲟⲗϩⲓⲧⲉⲛ ⲟⲩⲙⲉⲧⲁⲧⲥⲟϭⲛⲓ ϧⲉⲛ ⲟⲩⲁⲛⲁϣ ⲙⲙⲉⲧ‐
ϭⲁⲥⲓ ϩⲏⲧ ϫⲉ ϯⲛⲁⲟⲩⲱ ⲁⲛ ϯⲛⲁⲥⲱ ⲁⲛ ⲙⲫⲣⲏϯ ⲛϩⲁⲛ ⲟⲩⲟⲛ
ⲉⲧⲁⲩⲉⲣ ⲟⲩϩⲱⲃ ⲙⲡⲁⲓⲣⲏϯ ⲁⲩⲣⲁⲟⲩⲱ ϧⲉⲛ ϩⲁⲛ ⲡⲁⲑⲟⲥ ⲛⲧⲉ ⲡⲓ‐
ⲧⲱⲙⲧ ⲛⲉ ϩⲁⲛ ϩⲩⲇⲟⲛⲏ ϣⲁⲧⲟⲩⲃⲱⲗ ⲙⲡⲓⲁⲛⲁϣ ⲉⲃⲟⲗ ⲉⲧⲁⲩ‐


### 0017

ⲧⲏⲓϥ. ⲛⲑⲟⲕ ⲇⲉ ⲓⲧⲉ ⲉⲕⲟⲩⲱⲙ ⲟⲩⲱⲙ ϧⲉⲛ ⲡⲉⲕⲟⲩⲱϣ ⲓⲧⲉ ⲉⲕⲁ‐
ⲙⲟⲛⲓ ⲛⲧⲟⲧⲕ ⲥⲁⲃⲟⲗ ⲙⲡⲓⲟⲩⲱⲙ ⲁⲙⲟⲛⲓ ϧⲉⲛ ⲡⲉⲕⲉⲣϣⲓϣⲓ ⲭⲱⲣⲓⲥ
ⲁⲛⲁϣ ⲟⲩⲟϩ ⲛⲛⲉⲕⲉⲣ ⲛⲟⲃⲓ ⲉⲛⲉϩ ⲟⲩⲛⲟⲩϯ ⲅⲁⲣ ⲡⲉ ⲡⲓⲕⲁϯ ⲉⲧ‐
ϣⲟⲡ ⲛϧⲏⲧⲉⲛ ⲉϥϯ ⲟⲩⲃⲉ ⲛⲓⲕⲓⲙ ⲛⲧⲉ ⲡⲓⲡ︦ⲛ︦ⲁ︦ ⲉⲧϩⲱⲟⲩ ⲉⲑⲃⲟⲧⲥ
ⲉⲣⲟⲛ ⲉⲧⲉ ⲛⲓⲙⲉⲩⲓ ⲛⲉ ⲉϥϩⲓⲟⲩⲓ ⲉⲃⲟⲗ ⲛⲛⲏ ⲉⲧⲉⲣ ⲃⲟⲛⲓ ⲉϥⲓⲛⲓ ⲇⲉ
ⲉϧⲟⲩⲛ ⲛⲛⲏ ⲉⲧϯ ϩⲏⲟⲩ ⲛⲁⲛ ⲡⲓⲑⲙⲏⲓ ⲅⲁⲣ ⲙⲙⲟⲛ ⲛⲟⲙⲟⲥ ⲭⲏ ϩⲓ
ϫⲱϥ ⲁϥⲧⲟⲙϥ ⲅⲁⲣ ⲉⲫ︦ϯ︦ ⲡⲟ︦ⲥ︦ ⲡⲉ ⲉⲧⲟⲓ ⲛⲛⲟⲙⲟⲥ ⲛⲁϥ.
ⲛⲁⲛⲉⲥ ⲅⲁⲣ ⲉⲥⲉ ⲏⲣⲡ ϩⲉⲛ ⲟⲩⲥⲟϭⲛⲓ (ⲓ︦︦) ⲉⲛⲁⲛⲉϥ ⲉϩⲟⲧⲉ ⲉⲥⲉ
ⲱⲟⲩ ϧⲉⲛ ⲟⲩⲙⲉⲧϭⲁⲥⲓ ϩⲏⲧ ⲙⲁ ϩⲑⲏⲕ ⲟⲩⲛ ⲉⲛⲓⲑⲏⲓ ⲛⲏ ⲉⲧⲁⲩⲥⲉ
ⲏⲣⲡ ϧⲉⲛ ⲟⲩⲥⲟϭⲛⲓ ⲉⲛⲁⲛⲉϥ ⲟⲩⲟϩ ⲙⲡⲉⲣϯ ϩⲑⲏⲕ ⲉⲛⲓⲣⲱⲙⲓ ⲛⲥⲙⲟⲧ
ⲛⲇⲉⲙⲱⲛ ⲛⲏ ⲉⲧⲥⲉ ⲙⲱⲟⲩ ϧⲉⲛ ⲟⲩⲙⲉⲩⲓ ⲉϥⲥⲙⲟⲛⲧ ⲁⲛ ⲉⲓⲙⲫⲣⲏϯ
ⲁⲛ ϫⲉ ⲉⲓϣⲱϣϥ ⲓⲉ ⲉⲓϯ ϩⲁⲡ ⲫⲏ ⲅⲁⲣ ⲉⲑⲟⲩⲱⲙ ⲁϥⲟⲩⲱⲛ ⲙⲡⲟ︦ⲥ︦
ⲟⲩⲟϩ ϥϣⲉⲡ ϩⲙⲟⲧ ⲛⲧⲉⲛ ⲫ︦ϯ︦ ⲫⲏ ⲟⲛ ⲉⲑⲟⲩⲱ ⲁⲛ ⲁϥⲟⲩⲱ ⲁⲛ
ⲙⲡⲟ︦ⲥ︦ ⲟⲩⲟϩ ϥϣⲉⲡ ϩⲟⲧ ⲛⲧⲉⲛ ⲫϯ ⲁⲗⲗⲁ ⲡⲓϩⲱⲃ ϭⲓ ⲉⲑⲣⲉ ⲡϧⲓⲥⲓ
ⲙⲡⲓⲣⲱⲙⲓ ϣⲱⲡⲓ ϧⲉⲛ ⲡⲁⲣⲉϩ ⲡⲓⲥⲟϭⲛⲓ ⲙⲏⲡⲱⲥ ⲛⲧⲉϥϩⲉⲓ ⲉⲟⲩ‐
ⲥⲱⲃⲓ ⲛⲧⲉ ⲛⲓⲇⲉⲱⲛ ϯϣⲱϣϥ ⲁⲛ ⲛⲛⲓϧⲣⲏⲟⲩⲓ ⲟⲩⲇⲉ ϯϣⲟⲩϣⲟⲩ


### 0018

ⲉϫⲱⲟⲩ ⲁⲛ ⲟⲛ ⲁⲗⲗⲁ ⲙⲁⲗⲗⲟⲛ ϯϣⲟⲩϣⲟⲩ ⲉϫⲉⲛ ϯⲅⲛⲱⲙⲏ ⲉⲧϭⲓ
ⲉⲃⲟⲗϧⲉⲛ ⲛⲓϧⲣⲏⲟⲩⲓ ϧⲉⲛ ⲟⲩⲥⲟϭⲛⲓ ⲛⲕⲁⲗⲱⲥ ⲛⲏ ⲉⲧϭⲓ ⲉⲃⲟⲗϧⲉⲛ
ⲛⲓϧⲣⲏⲟⲩⲓ ⲛⲕⲁⲗⲱⲥ ϯⲓⲣⲓ ⲙⲙⲱⲟⲩ ⲛϫⲱⲃ ⲟⲩⲟϩ ⲛⲁⲧⲉⲙⲓ. ⲁⲛⲁⲩ
ⲉⲡⲓⲙⲁⲕⲁⲣⲓⲟⲥ ⲓⲱⲥⲏⲣ ϫⲉ ⲁϥⲥⲉ ⲏⲣⲡ ϧⲉⲛ ⲟⲩⲥⲟϭⲛⲓ ϧⲉⲛ ⲡⲓⲕⲁϩⲓ
ⲛⲭⲏⲙⲓ ⲁⲗⲗⲁ ⲙⲡⲉϥϣⲓⲃϯ ⲛϫⲉ ⲡⲉϥⲕⲁϯ ⲟⲩⲇⲉ ⲡⲉ ⲧⲉϥⲥⲃⲱ
ⲧⲁⲕⲟ ⲛⲁϥⲧⲁϫⲣⲏⲟⲩⲧ ⲅⲁⲣ ⲡⲉ ⲛϫⲉ ⲡⲉϥϩⲏⲧ ⲟⲩⲟϩ ⲙ‐ (ⲓ︦ⲍ︦) ⲛⲉⲥ‐
ϣϫⲉⲙϫⲟⲙ ⲛⲉⲣ ϩⲁⲗ ⲙⲙⲟϥ ⲛϫⲉ ⲧⲉϥⲟⲥ︦ ⲉⲡϭⲱϧⲉ. ⲁⲩⲥⲉ ⲙⲱⲟⲩ
ϩⲱⲟⲩ ⲛϫⲉ ⲛⲓⲫⲓⲗⲟⲥⲟⲫⲟⲥ ⲉⲧⲉ ⲡⲓⲑⲁⲅⲟⲣⲁⲥ ⲡⲉ ⲛⲉ ⲇⲓⲟⲅⲉⲛⲏⲥ
ⲛⲉⲙ ⲡⲗⲁⲧⲱⲛ ⲛⲉⲙ ⲛⲓⲕⲉⲁⲛⲓⲭⲉⲟⲥ ⲉⲧⲁⲩⲓ ⲉⲃⲟⲗⲛϧⲏⲧⲟⲩ ⲛⲉⲙ
ϯⲑⲱⲟⲩⲧⲥ ⲧⲏⲣⲥ ⲛⲧⲉ ⲛⲓⲥⲁⲃⲉⲩ ⲛⲛⲟⲩϫ ⲛⲁⲓ ⲉⲧⲁⲩⲥⲣⲱϥⲧ ⲉϩⲁⲛ
ⲛⲓϣϯ ⲛⲛⲟⲃⲓ ⲛⲧⲁⲓⲙⲁⲓⲏ ϩⲱⲥⲇⲉ ⲛⲧⲟⲩϣⲱⲡⲓ ⲛⲁⲧⲥⲟⲩⲉⲛ ⲫ︦ϯ︦ ⲟⲩⲟϩ
ⲛⲧⲟⲩⲟⲩⲱϣⲧ ⲛⲛⲓⲓⲇⲱⲗⲟⲛ ⲉⲧⲥⲟϥ. ⲁⲩⲥⲉ ⲏⲣⲡ ϩⲱⲟⲩ ⲛⲉⲛ ⲡⲉⲛⲟ︦ⲥ︦
ⲓ︦ⲏ︦ⲥ︦ ⲛⲭ︦ⲥ︦ ⲛϫⲉ ⲛⲁ ⲛⲏⲓ ⲙⲡⲉⲧⲣⲟⲥ ⲡⲓⲁⲡⲟⲥⲧⲟⲗⲟⲥ ⲛⲉ ⲛⲉϥⲙⲁⲑⲏ‐
ⲧⲏⲥ ⲧⲏⲣⲟⲩ ϩⲱⲥⲇⲉ ⲛⲥⲉⲭⲣⲉⲙⲣⲉⲙ ⲛϫⲉ ⲛⲓⲓⲟⲩⲇⲁⲓ ⲛⲥⲁ ⲡⲓⲣⲉϥϯ
ⲥⲃⲱ ⲉⲩϫⲱ ⲙⲙⲟⲥ ⲛⲁϥ ϫⲉ ⲉⲑⲃⲉ ⲟⲩ ⲛⲉⲕⲙⲁⲑⲏⲧⲏⲥ ⲥⲉⲉⲣⲛⲛ‐
ⲥⲧⲉⲩⲓⲛ ⲁⲛ ⲙⲫⲣⲏϯ ⲛⲛⲓⲁⲑⲏⲧⲏⲥ ⲛⲧⲉ ⲓⲱⲁⲛⲛⲏⲥ ⲟⲩⲟϩ ⲁ ⲡⲟ︦ⲥ︦
ⲥⲟϩⲓ ⲛⲧⲟⲩⲙⲉⲧⲁⲧϩⲏⲧ ⲉϥϫⲱ ⲙⲙⲟⲥ ϫⲉ ⲙⲙⲟⲛ ϣϫⲟⲙ ⲛⲧⲉ ⲛⲓ‐


### 0019

ϣⲫⲏⲣⲓ ⲛⲧⲉ ⲡⲓⲡⲉⲧϣⲉⲗⲉⲧ (sic) ⲉⲣⲛⲏⲥⲧⲉⲩⲓⲛ ϩⲟⲥⲟⲛ ⲉⲣⲉ ⲡⲓⲡⲁⲧ‐
ϣⲉⲗⲉⲧ ⲛⲉⲙⲱⲟⲩ ⲉⲧⲉ ⲁⲛⲟⲕ ⲡⲉ ⲉⲧϣⲟⲡ ϧⲉⲛ ⲟⲩⲕⲁϯ ⲛⲉⲙ ⲡⲟⲩ‐
ⲥⲟϭⲛⲓ ⲉⲑⲛⲁⲛⲉϥ. ⲡⲁⲗⲓⲛ ⲟⲛ ⲁⲩϫⲉⲙ ⲁⲣⲓⲕⲓ ⲉⲛⲉϥⲙⲁⲑⲏⲧⲏⲥ ϫⲉ
ⲉⲧⲃⲉ ⲟⲩ ⲡⲉⲧⲉⲛ‐ (ⲓ︦︦ⲏ︦) ⲣⲉϥϯ ⲥⲃⲱ ϥⲟⲩⲱⲙ ⲟⲩⲟϩ ϥⲥⲱ ⲛⲉⲙ ⲛⲓⲧⲉ‐
ⲗⲱⲛⲏⲥ ⲛⲉⲙ ⲛⲓⲣⲉϥⲉⲣ ⲛⲟⲃⲓ ⲛⲁⲩϫⲉⲙ ⲁⲣⲓⲕⲓ ⲁⲛ ⲡⲓϫⲁⲓ (sic)
ⲉⲃⲏⲗ ϫⲉ ϧⲉⲛ ⲟⲩⲙⲉⲑⲙⲏⲓ ⲁϥⲟⲩⲱⲙ ⲟⲩⲟϩ ⲁϥⲥⲱ. ⲁϥⲉⲣ ⲟⲩⲱ
ⲛϫⲉ ⲡⲉⲛⲟ︦ⲥ︦ ⲓ︦ⲏ︦ⲥ︦ ⲛⲭ︦ⲥ︦ ϫⲉ ⲁϥⲓ ϩⲁⲣⲱⲧⲉⲛ ⲛϫⲉ ⲓⲱⲁⲛⲛⲏⲥ ⲡⲓⲣⲉϥϯ
ⲱⲙⲥ ⲛϥⲟⲩⲱⲙ ⲁⲛ ⲟⲩⲇⲉ ⲛϥⲥⲱ ⲁⲛ ⲡⲉϫⲱⲧⲉⲛ ϫⲉ ⲟⲩⲟⲛ ⲟⲩⲇⲉ‐
ⲙⲱⲛ ⲛⲉⲙⲁϥ ⲉϥϫⲱ (sic) ⲙⲙⲟⲥ ϫⲉ ⲛⲁϥⲟⲩⲉⲙ ⲁϥ ⲡⲉ ⲟⲩⲇⲉ
ⲛⲁϥⲥⲉ ⲏⲣⲡ ⲁⲛ ⲡⲉ ⲙⲙⲟⲛⲉϣ (sic) ⲟⲩⲣⲱⲙⲓ ⲱⲛϧ ϧⲉⲛ ⲡⲓⲥⲱⲙⲁ
ⲛⲁⲧϥⲟⲩⲉⲙ ϧⲣⲉ ⲛⲉⲙ ⲛⲱⲟⲩ ⲉⲥⲱ. ⲁϥⲓ ⲛϫⲉ ⲡϣⲏⲣⲓ ⲙⲫⲣⲱⲙⲓ
ⲉϥⲟⲩⲱⲙ ⲟⲩⲟϩ ⲉϥⲥⲱ ⲡⲉϫⲱⲧⲉⲛ ϫⲉ ⲓⲥ ⲟⲩⲣⲱⲙⲓ ⲛⲣⲉϥⲟⲩⲱ
ⲟⲩⲟϩ ⲛⲣⲉϥⲥⲱ ⲉϥⲟⲓ ⲛϣⲫⲏⲣ ⲉⲛⲓⲧⲉⲗⲱⲛⲏⲥ ⲛⲉⲙ ⲛⲓⲣⲉϥⲉⲣ ⲛⲟⲃⲓ
ⲟⲩⲟϩ ⲁⲥⲁⲙⲁϩⲓ ⲛϫⲉ ϯⲥⲟⲫⲣⲓⲁ ⲉⲃⲟⲗϧⲉⲛ ⲛⲉⲥϩⲃⲏⲟⲩⲓ. ⲭⲟⲩⲱϣ
ⲛⲧⲉⲛⲉⲣ ⲟⲩ ϫⲉ ⲁⲛⲟⲛ ⲟⲩⲇⲉ ⲛⲏ ⲉⲧϣⲟⲩϣⲟⲩ ⲉϫⲱⲛ ⲟⲩⲇⲉ ⲛⲏ
ⲉⲧϯϣⲱϣ ⲛⲁⲛ ⲙⲡⲉⲛⲑⲣⲉⲛ ⲙⲟϣⲓ ⲛⲥⲱⲟⲩ ⲁⲗⲗⲁ ⲙⲁⲣⲉⲛⲙⲟϣⲓ
ⲛⲉⲙ ⲓⲱⲁⲛⲛⲏⲥ ⲡⲓⲣⲉϥϯ ⲱⲙⲥ ⲛⲧⲉⲛⲉⲣⲛⲏⲥⲧⲉⲩⲓⲛ ⲛⲉⲙⲁϥ ϧⲉⲛ ⲟⲩ‐


### 0020

ⲕⲁϯ ⲕⲁⲛ ⲟⲩϣⲁⲛϫⲟⲥ ϫⲉ ⲟⲩⲟⲛ ⲟⲩⲇⲉⲱⲛ ⲛⲉⲙⲱⲟⲩ ⲟⲩⲟϩ ⲙⲁ‐
ⲣⲉⲛⲥⲉ (ⲓ︦ⲑ︦) ⲏⲣⲡ ⲛⲧⲉⲛⲟⲩⲉⲙ ⲧⲉⲃⲧ ⲛⲉⲙ ⲛⲭ︦ⲥ︦ ϧⲉⲛ ⲟⲩϣⲉⲛ ϩⲙⲟⲧ
ⲛⲉⲙ ⲟⲩⲕⲁϯ ⲉϣⲱⲡ ⲉⲣⲉ ⲧⲉⲛⲥⲁⲣⲝ ϣⲱⲛⲓ ⲓⲉ ⲉⲥⲉⲣ ⲭⲣⲓⲁ ⲟⲩⲟϩ
ϯⲙⲉⲧⲁⲑⲟⲩⲱⲙ ϩⲗⲓ ⲡⲉ ⲁⲗⲗⲁ ⲡⲓⲛⲁϩϯ ⲉⲧⲥⲟⲩⲧⲱⲛ ⲡⲉ ⲉⲧⲟⲩⲕⲱϯ
ⲛⲥⲱϥ ⲛⲧⲟⲧⲉⲛ ⲛⲉⲙ ⲡⲓⲁⲣⲉϩ ⲛⲧⲉ ⲛⲓⲉⲛⲧⲟⲗⲏ ⲉⲡⲁⲓⲧⲟⲩ ϧⲉⲛ ⲟⲩ‐
ⲱⲛϩ (sic) ⲉⲃⲟⲗ ⲛⲧⲉ ⲛⲓϩⲃⲏⲟⲩⲓ ⲉⲑⲛⲁⲛⲉⲩ. ⲉϣⲱⲡ ⲟⲩⲛ ⲉⲣⲉ ⲡⲓ‐
ⲛⲁϩϯ ⲙⲟϣⲓ ⲛⲥⲁ ϩⲱⲃ ⲛⲓⲃⲉⲛ ⲉⲧⲉⲛⲛⲁⲁⲓⲧⲟⲩ ⲉⲑⲃⲉ ⲫ︦ϯ︦ ⲓⲧⲉ
ⲡⲓⲟⲩⲱⲙ ⲓⲧⲉ ⲡⲓⲥⲱ ⲓⲧⲉ ⲕⲉϩⲱⲃ ⲕⲉϩⲱⲃ ⲉⲩⲉϣⲱⲡⲓ ⲉⲩⲟⲓ ⲛⲁⲧϯ ϩⲁⲡ
ⲉⲣⲱⲟⲩ ⲉⲑⲃⲉ ⲡⲓⲛⲁϩϯ ⲉⲧⲥⲟⲩⲧⲱⲛ. ϩⲱⲃ ⲇⲉ ⲛⲓⲃⲉⲛ ⲉⲧⲥⲁⲃⲟⲗ
ⲙⲫⲛⲁϩϯ ⲫⲛⲟⲃⲓ ⲡⲉ (sic). ⲁⲗⲗⲁ ⲉⲡⲓⲇⲏ ⲛⲏ ⲕⲉⲟⲩⲟⲛ ⲉⲑⲟⲩⲱⲙ
ϧⲉⲛ ⲟⲩⲡⲁⲑⲟⲥ ⲛⲉⲙ ⲟⲩϩⲩⲇⲟⲛⲏⲉⲩϫⲱ ⲙⲙⲟⲥ ϫⲉ ⲛⲟⲩⲱ ϧⲉⲛ
ⲟⲩⲛⲁϩϯ ⲁⲗⲗⲁ ⲥⲉⲟⲩⲱⲙ ⲁⲛ ϧⲉⲛ ⲟⲩϣⲓ ⲉϥⲣⲱϣⲓ ⲁⲗⲗⲁ ϧⲉⲛ
ⲟⲩⲙⲉⲧⲁⲧⲥⲓ ⲛⲧⲉ ⲟⲩϩⲩⲇⲟⲛⲏ ⲡⲱⲥ ⲧⲉⲛⲛⲁⲉⲙⲓ ⲉⲣⲱⲟⲩ. ⲧⲉⲛⲛⲁⲉⲙⲓ
ϥϫⲱ ⲅⲁⲣ ⲙⲙⲟⲥ ⲛϫⲉ ⲡⲉⲛⲥⲱⲧⲏⲣ ⲡⲭ︦ⲥ︦ ϫⲉ ⲉⲃⲟⲗⲉⲛ ⲛⲟⲩⲟⲩⲧⲁϩ
ⲉⲣⲉⲧⲉⲛⲥⲟⲩⲱⲛⲟⲩ. ⲡⲟⲩⲧⲁϩ ⲇⲉ ⲛⲧⲉⲛⲏ ⲉⲧⲉⲣⲁⲅⲱⲛⲓ‐ (ⲕ︦) ⲍⲉⲥⲑⲉ
ϧⲉⲛ ⲟⲩⲙⲉⲑⲏⲓ ⲫⲁⲓ ⲡⲉ ⲕⲁⲧⲁ ⲫⲣⲏϯ ⲉⲧⲁϥϫⲟⲥ ⲛϫⲉ ⲡⲓⲁⲡⲟⲥ‐


### 0021

ⲧⲟⲗⲟⲥ ϫⲉ ⲧⲁⲅⲁⲡⲏ ⲫⲣⲁϣⲓ ϯϩⲓⲣⲓⲛⲏ ϯⲙⲉⲧⲣⲉϥⲱⲟⲩ ⲛϩⲏⲧ
ϯⲙⲉⲧⲭ︦ⲣ︦ⲥ︦ ϯⲙⲉⲧⲁⲅⲁⲑⲟⲥ ⲫⲛⲁϩϯ ϯⲙⲉⲧⲣⲉⲙ ⲣⲁⲩϣ ϯⲉⲛⲕⲣⲁⲧⲓⲁ
ⲫⲁⲓ ⲡⲉ ⲛⲟⲩⲧⲁϩ ⲛⲧⲉ ⲡⲓⲡ︦ⲛ︦ⲁ︦ ⲟⲧⲓ ⲇⲉ ϫⲉ ⲫⲏ ⲉⲑⲟⲩⲱϣ ⲉϯ
ⲙⲡⲁⲓⲣⲏϯ ϥⲛⲁⲟⲩⲱϣ ⲁⲛ ⲉⲟⲩⲉⲙ ⲁϥ ⲓⲉ ⲉⲥⲉ ⲏⲣⲡ ϧⲉⲛ ⲟⲩⲙⲉⲧⲁⲧ‐
ⲥⲟϭⲛⲓⲓⲉ ϧ ⲉⲛ ⲟⲩⲙⲉⲧⲁⲧϧⲟⲧϧⲉⲧ ⲟⲩⲇⲉ ϥⲛⲁϯ ⲁϯ ⲁⲛ ⲉϫⲉⲛ
ⲟⲩⲥⲩⲛⲏⲇⲏⲥⲓⲥ ⲉⲥϩⲱⲟⲩ ϥⲛⲁⲥⲟϩⲓ ⲙⲙⲟϥ ⲛϫⲉ ⲡⲁⲩⲗⲟⲥ ⲉϥϫⲱ
ⲙⲙⲟⲥ ϫⲉ ⲫⲏ ⲉⲧⲉⲣⲁⲅⲱⲛⲓⲍⲉⲥⲑⲉ ϣⲁϥⲁⲙⲟⲛⲓ ⲛⲧⲟⲧϥ ϧⲉⲛ ϩⲱⲃ
ⲛⲓⲃⲉⲛ ⲉϣⲱⲡ ⲟⲩⲛ ⲉⲣⲉ ⲧⲉⲛⲥⲁⲣⲝ ⲭⲏ ⲥⲁⲃⲟⲗ ⲛϣⲱⲛⲓ ϣⲁϥⲁⲙⲟⲛⲓ
ⲛⲧⲟⲧϥ ϧⲉⲛ ϩⲱⲃ ⲛⲓⲃⲉⲛ ⲉϣⲱⲡ ⲉⲣⲉ ⲧⲉϥⲥⲁⲣⲝ ⲇⲉ ⲭⲏ ϧⲉⲛ ϩⲁⲛ
ϣⲱⲛⲓ ⲓⲉ ⲉⲥⲭⲏ ϧⲉⲛ ϩⲁⲛ ϧⲓϯ ⲓⲉ ⲉϥⲟⲓ ⲛⲙⲕⲁϩ ⲛϩⲏⲧ ϥⲛⲁⲟⲩⲱⲙ
ⲟⲩⲟϩ ϥⲛⲁⲥⲱ ⲉϥⲟⲓ ⲙⲫⲣⲏϯ ϫⲉ ⲡⲓⲟⲩⲱⲙ ⲛⲉⲙ ⲡⲓⲥⲱ ⲁⲩⲟⲓ
ⲙⲫⲁϧⲣⲓ ⲛⲧⲉ ⲡⲓⲙⲕⲁϩ ⲛϩⲏⲧ ⲛⲧⲉ ⲛⲓϣⲱⲛⲓ ⲛⲉⲙ ⲛⲓϧⲟϯ ⲉⲧϧⲉⲛ
ⲡⲉϥⲥⲱⲙⲁ ϫⲉ ϩⲓⲛⲁ ⲛⲧⲉϥϫⲉⲙϫⲟⲙ ⲛϥⲁⲓ ϧⲁ (ⲕⲁ) ⲡⲓϣⲱⲛⲓ
ⲛⲧⲉ ⲡⲓⲥⲱⲙⲁ ϥⲛⲁⲁⲙⲟⲛⲓ ⲛⲧⲟⲧϥ ϩⲱϥ ⲥⲁⲃⲟⲗ ⲛⲛⲏ ⲉⲧⲉⲣ ⲃⲟⲛⲓ ⲛϯ
ⲯⲩⲭⲏ ⲉⲧⲉ ⲡⲓϫⲱⲛⲧ ⲡⲉ ⲛⲉⲙ ⲡⲓⲫⲑⲟⲛⲟⲥ ⲛⲉ ϯⲕⲁⲧⲁⲗⲁⲗⲓⲁ
ⲛⲉⲙ ⲡⲓⲙⲟⲥϯ ⲛⲉⲙ ⲡⲓⲭⲟⲟ ⲛⲉ ϯⲙⲉⲧⲣⲉϥϯ ϣⲱϣ ⲛⲉⲙ ϯⲙⲉⲧ‐
ϭⲁⲥⲓ ϩⲏⲧ ⲉⲃⲟⲗ ⲙⲫ︦ϯ︦ ⲛⲉⲙ ⲛⲉϥⲁⲅⲅⲉⲗⲟⲥ ⲟⲩⲟϩ ⲉⲧⲓ ⲉϥⲭⲏ ϧⲉⲛ
ⲛⲓϣⲱⲛⲓ ⲛⲧⲉ ⲡⲓⲥⲱⲙⲁ ϥⲛⲁϣⲉⲡ ϩⲙⲟⲧ ⲛⲧⲉⲛ ⲫ︦ϯ︦ ⲛⲥⲏⲟⲩ ⲛⲓⲃⲉⲛ.


### 0022

ϯⲛⲁⲕⲏⲛ ⲇⲉ ϯⲛⲟⲩ ⲉⲓⲥⲁϫⲓ ⲛⲉⲙⲁⲕ ⲉⲑⲃⲉ ⲡⲁⲓϩⲱⲃ ⲁ ⲫⲣⲱϣⲓ
ϣⲱⲡⲓ ϯϯϩⲟ ⲟⲩⲛ ⲉⲧⲉⲕⲙⲉⲧⲙⲁⲓ ⲥⲃⲱ ϧⲉⲛ ⲡⲁⲓ ⲕⲉⲟⲩⲁⲓ ⲉⲑⲣⲉⲕ‐
ⲫⲱⲧ ⲥⲁⲃⲟⲗ ⲙⲡⲓϫⲓ ⲛⲉⲣⲁⲡⲁⲛⲧⲁⲛ ⲛⲧⲉ ⲛⲓⲣⲱⲙⲓ ⲉⲧⲉ ⲙⲙⲟⲛ ⲛϧⲏ‐
ⲧⲟⲩ ϧⲉⲛ ⲡⲓⲥⲙⲟⲧ ⲙⲉⲛ ⲛⲧⲉ ⲡⲟⲩϫⲓ ⲛⲱⲛϧ ⲛⲉⲙ ⲧⲟⲩⲡⲟⲗⲏⲧⲓⲁ
ⲉⲩⲥⲟⲗⲥⲉⲗ ⲅⲁⲣ ⲙⲡⲓϣⲁⲣ ⲛⲧⲉ ⲥⲁⲃⲟⲗ ⲙⲙⲁⲩⲁⲧϥ ⲉⲧⲧⲟⲓ ϩⲓⲱⲧⲟⲩ
ⲥⲁϧⲟⲩⲛ ⲇⲉ ⲙⲙⲱⲟⲩ ⲧⲟⲩⲃⲏⲟⲩⲧ ⲁⲛ. ⲉϣⲱⲡ ⲇⲉ ⲛⲧⲟⲩϫⲟⲥ ϫⲉ
ⲡⲉⲛⲛⲁϩϯ ⲥⲟⲩⲧⲱⲛ ⲟⲩⲟϩ ⲛⲧⲉⲕⲙⲟϣⲧⲟⲩ ϧⲉⲛ ⲡⲉⲕⲕⲁϯ ⲛⲧⲉⲕⲛⲁⲩ
ⲉⲛⲓⲟⲩⲧⲁϩ ϫⲉ ⲛⲁ ⲡⲓⲛⲁϩϯ ⲉⲧⲥⲟⲩⲧⲱⲛ ⲛⲉ ⲓⲉ ⲕⲁⲗⲱⲥ ⲕⲉⲣⲁⲡⲁⲛ‐
ⲧⲁⲛ ⲉⲣⲱⲟⲩ (ⲕ︦ⲃ︦) ⲉϣⲱⲡ ⲇⲉ ⲉⲩⲟⲓ ⲛϩⲉⲣⲉⲥⲓⲥ ⲉⲩϯ ⲟⲥⲓ ϧⲉⲛ ⲡⲟⲩ‐
ϫⲓ ⲛⲛⲁⲩ ⲛⲉⲙ ⲧⲟⲩⲙⲉⲧϣⲟⲃⲓ ⲕⲁⲛ ⲉϣⲱⲡ ⲉⲩⲣⲏⲧ ⲛⲥⲭⲓⲙ ⲟⲩⲟϩ
ⲉⲣⲉ ⲡⲟⲩϩⲟ ⲟⲓ ⲛⲉϥϫⲓ ϧⲉⲛ ϯⲙⲉⲧϧⲉⲗⲗⲟ ⲉϣⲱⲡ ⲙⲙⲟⲛ ⲟⲩⲧⲁϩ
ⲛⲧⲉ ⲫ︦ϯ︦ ϣⲟⲡ ⲛϧⲏⲧⲟⲩ ⲁⲛ ⲁⲣⲓ ⲡⲁⲣⲉⲧⲓⲥⲑⲉ ⲙⲡⲟⲩϫⲓ ⲛⲛⲁⲩ
ⲉⲣⲱⲟⲩ ⲕⲁⲛ ⲁⲕϣⲁⲛϫⲟⲥ ϫⲉ ⲥⲉⲛⲁⲉⲣⲃⲗⲁⲡⲧⲓⲛ ⲙⲙⲟⲓ ⲁⲛ ⲉⲑⲃⲉ
ⲡⲓⲥⲙⲟⲧ ⲛⲧⲉ ⲧⲉⲕⲙⲉⲧⲉⲩⲥⲉⲃⲏⲥ ϫⲉ ⲥⲉⲛⲁϣⲃⲱⲗ ⲙⲡⲉⲧϭⲱⲗⲕ ⲉⲃⲟⲗ
ⲁⲛ ⲓⲉ ⲁⲣⲏⲟⲩ ⲭⲛⲁϭⲁⲥ ⲕⲉϫⲱⲟⲩ ⲓⲉ ⲛⲧⲉⲕⲥⲱⲃⲓ ⲙⲙⲱⲟⲩ ⲁⲗⲗⲁ
ⲥⲉⲛⲁⲙⲓϣⲓ ⲛⲧⲉⲕⲥⲩⲛⲏⲇⲏⲥⲓⲥ ϧⲉⲛ ⲟⲩⲥⲁϫⲓ ⲛϫⲉ ⲟⲩⲁⲓ ⲉⲧⲁⲩϫⲱ
ⲙⲙⲱⲟⲩ ⲟⲩⲟϩ ⲥⲉⲛⲁⲧⲁⲕⲟ ⲛⲧⲉⲕⲯⲩⲭⲏ ϧⲉⲛ ⲟⲩⲥⲁϫⲓ ⲉⲧϩⲱⲟⲩ


### 0023

ⲉⲑⲙⲉϩ ⲛⲉⲩⲃⲗⲁⲥⲫⲏⲙⲓⲁ (sic). ⲛⲑⲟⲕ ⲟⲩⲛ ϯⲛⲟⲩ ϣⲱⲡⲓ ⲉⲕϫⲟⲩϣⲧ
ⲉⲃⲟⲗϧⲉⲛ ⲟⲩⲣⲱⲥ (sic) ⲛⲉⲙ ⲟⲩⲛⲟⲩⲥ ⲉϥⲉⲣ ⲟⲩⲱⲓⲛⲓ ⲟⲩⲟϩ ⲁⲣⲓ
ⲁⲡⲁⲛⲧⲁⲛ ⲉⲛⲓⲣⲱⲙⲓ ⲉⲑⲟⲩⲁⲃ ⲉⲕϩⲓ ⲕⲁⲧ ⲉⲣⲱⲟⲩ ⲉⲕϭⲓ ⲛⲧⲟⲧⲟⲩ
ⲛⲛⲓϩⲙⲟⲧ ⲛⲧⲉ ⲧⲉⲕⲯⲩⲭⲏ ϩⲓⲛⲁ ⲉⲃⲟⲗϩⲓⲧⲟⲧⲟⲩ ⲙⲫⲣⲏϯ ⲛⲉ ⲉⲃⲟⲗ‐
ϩⲓⲧⲉⲛ ⲟⲩϫⲱⲙ ⲛⲱϣ ⲛⲧⲉⲕϫⲉⲙϫⲟⲙ ⲛⲛⲁⲩ ⲉⲡⲉⲕϩⲏⲧ ϫⲉ ⲁⲛ
ϥⲥⲙⲟⲛⲧ ⲓⲉ ⲉϥⲟⲓ ⲛⲕⲉⲣⲏϯ (ⲏ︦ⲅ︦) ϫⲉ ϩⲓⲛⲁ ⲉⲃⲟⲗϩⲓⲧⲟⲧⲥ ⲛϯϫⲓ
ⲛⲛⲁⲩ ⲛⲧⲉ ⲛⲏ ⲉⲑⲟⲩⲁⲃ ⲛⲉⲙ ⲡⲓⲁⲟⲩⲁⲛ ⲛⲧⲉ ⲡⲟⲩϩⲟ ⲛⲉ ⲛⲟⲩⲥⲭⲓⲙ
ⲉⲑⲙⲉϩ ⲛϩⲙⲟⲧ ⲛⲉⲙ ⲡϫⲓ ⲛⲕⲱⲗϩ ⲛⲧⲉ ⲛⲟⲩϩⲃⲱⲥ ϧⲉⲛ ⲟⲩⲑⲉⲃⲓⲟ
ⲛⲉⲙ ⲡⲟⲩϫⲓ ⲛⲥⲁϫⲓ ⲛⲁⲧⲙⲉⲧϭⲁⲥⲓ ϩⲏⲧ ⲛⲉⲙ ⲛⲟⲩⲗⲉⲝⲓⲥ ⲉⲑⲙⲉϩ
ⲙⲙⲉⲧϣⲁⲙϣⲉ ⲛⲟⲩϯ ⲛⲉⲙ ⲡⲓϩⲙⲟⲧ ⲉⲧϧⲉⲛ ⲡⲟⲩⲕⲁϯ ⲉϥⲉϯ ⲛⲟⲙϯ
ⲛⲁⲕ ⲛϩⲟⲩⲟ ⲕⲁⲛ ⲉⲕⲭⲏ ϧⲉⲛ ⲟⲩⲧⲱⲙⲧ ⲟⲩϫⲓ ⲛⲕⲱⲗϩ ⲅⲁⲣ ⲛⲧⲉ
ϩⲁⲛ ϩⲃⲱⲥ ⲛⲧⲉ ⲟⲩⲣⲱⲙⲓ ⲛⲉⲙ ⲡⲓϫⲓ ⲛⲙⲟϣⲓ ⲛⲧⲉ ⲛⲉϥϭⲁⲗⲁⲩϫ
ⲛⲉⲙ ⲡⲓⲛⲉϥⲧ ⲣⲱϥ ⲛⲥⲱⲃⲓ ⲛⲧⲉ ⲛⲓⲛⲁϫϩⲓ ⲥⲉⲟⲩⲱⲛϩ ⲙⲡⲓⲣⲱⲙⲓ ⲉⲃⲟⲗ
ⲕⲁⲧⲁ ⲫⲣⲏϯ ⲉⲧⲥϧⲏⲟⲩⲧ ϧⲉⲛ ϯⲅⲣⲁⲫⲏ ⲉϣⲱⲡ ⲁⲓϣⲁⲛⲉⲣ ϩⲏⲧⲥ
ⲙⲫⲓⲣⲓ ⲉⲡⲓϫⲓ ⲛⲱⲛϧ ⲛⲧⲉ ⲛⲉⲛⲓⲟϯ ϯⲛⲁⲭⲁ ⲟⲩⲧⲟⲡⲟⲥ ⲉⲃⲟⲗ ⲁⲛ
ⲉⲁⲓϩⲱⲗ ⲉⲣⲟϥ ⲛⲧⲁϣⲧⲉⲙⲧⲁⲙⲟⲕ ⲉⲣⲟϥ ⲓⲧⲉ ⲛⲏ ⲉⲧϧⲉⲛ ⲛⲓⲃⲁⲕⲓ
ⲓⲧⲉ ⲛⲏ ⲉⲧϧⲉⲛ ⲛⲓϯⲙⲓ ⲓⲧⲉ ⲛⲏ ⲉⲧϧⲉⲛ ⲡϣⲁϥⲉ ⲓⲧⲉ ⲛⲏ ⲉⲧϧⲉⲛⲧ
ⲉⲛⲓⲣⲱⲓ ⲛⲟⲩⲕⲟⲩϫⲓ ϫⲉ ⲟⲩⲏⲓ ⲅⲁⲣ ⲛⲓⲧⲟⲡⲟⲥ ⲁⲛ ⲡⲉ ⲧⲉⲛⲕⲱϯ


### 0024

ⲛⲥⲱⲟⲩ ⲛⲏ ⲉⲧⲁⲩϣⲱⲡⲓ ⲛϧⲏⲧⲟⲩ ⲁⲗⲗⲁ ⲉⲛⲕⲱϯ ⲛⲥⲁ ⲛⲟⲩⲧⲣⲟⲛⲟⲥ
ⲛⲉⲙ ⲧⲟⲩⲡⲣⲟϩⲉⲣⲉⲥⲓⲥ ⲉϧⲟⲩⲛ ⲉⲫϯ.
(ⲕ︦ⲇ︦) II. ⲉⲑⲃⲉ ⲁⲡⲁ ⲡⲁⲙⲱ.
ⲁ ⲟⲩⲁⲓ ⲟⲩⲟⲛϩϥ ϧⲉⲛ ⲡⲓⲧⲱⲟⲩ ⲛⲧⲉ ⲡⲉⲣⲛⲟⲩϫ ⲉⲩⲙⲟⲩϯ ⲉⲣⲟϥ
ϫⲉ ⲁⲡⲁ ⲡⲁⲙⲱ ⲫⲁⲓ ⲇⲉ ⲁϥⲉⲣ ⲙⲁ ⲃ︦ ⲛⲁⲃⲃⲁ ⲁⲛⲧⲱⲛⲓ ⲫⲁⲓ ⲟⲩⲛ
ⲉⲧⲟⲩⲙⲟⲩϯ ⲉⲣⲟϥ ϫⲉ ⲁⲡⲁ ⲡⲁⲙⲱ ⲡⲓⲁⲗⲏⲑⲏⲛⲟⲥ ⲛⲑⲙⲏⲓ ⲫⲁⲓ
ⲉⲧⲁ ϯⲙⲉⲧⲥⲟⲛ ⲧⲏⲣⲥ ⲉⲣ ⲙⲉⲑⲣⲉ ⲉⲑⲃⲉ ⲛⲉϥⲁⲣⲉⲧⲏ. ⲫⲁⲓ ⲇⲉ ⲙⲡⲓ‐
ⲧⲁϩⲟϥ ⲁⲛⲟⲕ ϧⲉⲛ ⲡⲁⲥⲏⲟⲩ ⲛⲓⲥⲛⲏⲟⲩ ⲇⲉ ⲡⲉ ⲉⲧⲁⲩⲫⲓⲣⲓ ⲛⲉⲙⲏⲓ
ⲉⲑⲃⲏⲧϥ ϫⲉ ⲡⲁⲓⲣⲱⲛⲓ ⲉⲧⲉⲙⲙⲁⲩ ⲛⲧⲉϥϫⲉ ⲙⲉⲑⲛⲟⲩϫ ⲉⲛⲉϩ ⲟⲩⲇⲉ
ⲟⲛ ⲙⲡⲉϥⲉⲣ ⲛⲟⲃⲓ ϧⲉⲛ ⲡⲉϥⲗⲁⲥ ⲉⲡⲧⲏⲣϥ ⲓⲥϫⲉⲛ ⲉⲧⲁϥⲉⲣ ⲙⲟⲛⲁ
ⲭⲟⲥ ⲟⲩⲇⲉ ⲟⲩⲁⲛⲁϣ ⲟⲩⲇⲉ ⲟⲩⲥⲁϩⲟⲩⲓ ⲙⲡⲟⲩⲓ ⲉⲃⲟⲗϧⲉⲛ ⲣⲱϥ
ⲟⲩⲇⲉ ⲙⲡⲉϥϫⲉ ⲟⲩⲥⲁϫⲓ ⲉⲛⲉϩ ⲥⲁⲃⲟⲗ ⲛϯⲭⲣⲓⲁ. ⲛⲉ ⲟⲩⲟⲛⲧⲉϥ
ⲟⲩⲥϩⲓⲙⲓ ⲙⲙⲁⲩ ⲡⲉ ⲛⲉⲙ ϣⲏⲣⲓ ⲃ︦ ⲛⲁⲓ ⲇⲉ ⲙⲡⲟⲩϯ ⲙⲁϯ ⲛⲑⲱⲟⲩ
ⲉⲑⲣⲟⲩⲉⲣ ⲙⲟⲛⲁⲭⲟⲥ. ⲉⲧⲁϥⲓ ⲇⲉ ⲉⲛⲓⲥⲛⲏⲟⲩ ⲁϥϣⲉ ⲛⲁϥ ⲁϥⲉⲣⲁ‐
ⲡⲁⲛⲧⲁⲛ ⲉⲟⲩϧⲉⲗⲗⲟ ⲡⲉϫⲁϥ ⲛⲁϥ ϫⲉ ⲙⲁⲧⲥⲁⲃⲟⲓ ⲉⲟⲩⲯⲁⲗⲙⲟⲥ.
ⲛⲉ ⲟⲩⲁⲧⲥϧⲁⲓ ⲅⲁⲣ ⲡⲉ. ⲟⲩⲟϩ ⲡⲓϧⲉⲗⲗⲟ ⲉⲣ ϩⲏⲧⲥ ⲛϯ ⲉⲧⲟⲧϥ ϧⲉⲛ


### 0025

ⲡⲁⲓⲯⲁⲗⲙⲟⲥ ϫⲉ ⲁⲓϫⲟⲥ ϫⲉ ϯⲛⲁⲁⲣⲉϩ ⲉⲛⲁⲙⲱⲓⲧ (ⲕ︦ⲉ) ϩⲓⲛⲁ
ⲛⲧⲁϣⲧⲉⲙⲉⲣ ⲛⲟⲃⲓ ϧⲉⲛ ⲡⲁⲗⲁⲥ. ⲟⲩⲟϩ ⲉⲧⲁ ⲡⲓϧⲉⲗⲗⲟ ϫⲉ ϯϩⲟⲩⲓϯ
ⲛⲗⲉⲝⲓⲥ ⲛⲁϥ ⲛⲁϥⲧⲁϩⲛⲟ ⲙⲙⲟϥ ⲡⲉ ⲉϥϫⲱ ⲙⲙⲟⲥ ϫⲉ ⲡⲁⲓⲱⲧ
ⲉⲃⲛⲗ ⲛⲧⲁϭⲓ ⲥⲃⲱ ⲉϯϩⲟⲩⲓϯ ⲛⲗⲉⲝⲓⲥ ϯⲛⲁϭⲓ ⲛϯⲙⲁϩ ⲥⲛⲟⲩϯ ⲁⲛ.
ⲟⲩⲟϩ ⲉⲧⲁϥϣⲉ ⲛⲁϥ ⲉⲧⲉϥⲣⲓ ⲛϫⲉ ⲁⲃⲃⲁ ⲡⲁⲙⲱ ⲁϥⲉⲣ ⲏ̄ ⲛⲣⲟⲙⲡⲓ
ⲉϥⲉⲣⲁⲥⲕⲓⲛ ⲉⲡⲓⲥⲁϫⲓ ⲉⲧⲁϥϭⲓ ⲥⲃⲱ ⲉⲣⲟϥ ⲛⲁϥⲉⲣⲁⲡⲁⲛⲧⲁⲛ ⲅⲁⲣ
ⲉⲣⲱⲙⲓ ⲁⲛ ⲡⲉ ⲉϥϫⲱ ⲙⲙⲟⲥ ϫⲉ ⲉⲃⲏⲗ ⲛⲧⲁϫⲫⲟ ⲙⲡⲁⲗⲁⲥ
ⲛϣⲟⲣⲡ ⲛϯⲛⲁⲉⲣⲁⲡⲁⲛⲧⲁⲛ ⲉⲣⲱⲙⲓ ⲁⲛ ⲙⲏⲡⲱⲥ ⲛⲧⲁϩⲉⲓ ϧⲉⲛ ⲡⲁ‐
ⲗⲁⲥ. ⲙⲉⲛⲉⲛⲥⲁ ⲏ︦ ⲛⲣⲟⲙⲡⲓ ⲁϥϣⲉ ⲛⲁϥ ⲁϥϩⲓ ⲕⲟⲧ ⲉⲡⲓϧⲑⲉⲗⲗⲟ ⲫⲏ
ⲉⲧⲁϥϯ ⲙⲡⲓⲯⲁⲗⲙⲟⲥ ⲉⲧⲟⲧϥ. ⲡⲉϫⲉ ⲡⲓϧⲉⲗⲗⲟ ⲛⲁϥ ϫⲉ ⲡⲁⲙⲱ
ⲉⲑⲃⲉ ⲟⲩ ϣⲁ ⲫⲟⲟⲩ ⲙⲡⲉⲛⲛⲁⲩ ⲉⲣⲟⲕ ⲡⲱⲥ ⲙⲡⲉⲕⲓ ⲉϭⲓ ⲙⲡⲓⲯⲁⲗ‐
ⲟⲥ. ⲡⲉϫⲉ ⲁⲡⲁ ⲡⲁⲙⲱ ⲛⲁϥ ϫⲉ ⲉⲡⲓⲇⲏ ⲙⲡⲁϯⲥⲃⲱ (sic) ⲉⲡⲓ‐
ϩⲟⲩⲓⲧ ⲛⲥⲧⲩⲭⲟⲥ ⲙⲡⲓⲧⲁⲥⲑⲟⲓ ⲉⲣⲟⲕ ⲉϭⲓ ⲙⲡⲓⲙⲁϩ ⲃ︦ ⲉⲡⲓⲇⲏ ⲙⲡⲉ
ⲫ︦︦ϯ︦ ϯ ⲙⲡⲓϩⲙⲟⲧ ⲛⲏⲓ ϣⲁ ϯⲛⲟⲩ ⲉⲑⲣⲓⲥⲁⲃⲟ ⲉⲣⲟϥ ⲟⲩⲟϩ ⲛⲧⲁϣ‐
ⲧⲉⲙⲉⲣ ⲙⲫⲣⲏϯ ϫⲉ ⲉⲓⲉⲣⲕⲁⲧⲁⲫⲣⲟⲛⲓⲛ ⲙⲙⲟⲕ ⲁⲓⲓ ϣⲁⲣⲟⲕ ⲡⲁⲓⲱⲧ
ⲉϣⲱⲡ ⲅⲁⲣ ⲁⲓϣⲁⲛⲥⲁⲃⲟ ⲉⲡⲓⲥⲧⲩⲭⲟⲥ ⲛϩⲟⲩⲓⲧ ϯⲛⲁⲓ ϩⲁⲣⲟⲕ ⲟⲛ.


### 0026

(ⲕ︦ⲋ︦) ⲟⲩⲟϩ ⲉⲧⲁϥϩⲱⲗ ⲟⲛ ⲉⲧⲉϥⲣⲓ ⲁϥⲉⲣ ⲕⲉ ⲓ ⲛⲣⲟⲙⲡⲓ ⲙⲡⲉϥⲉⲣ.
ⲁⲡⲁⲛⲧⲁⲛ ⲉϩⲗⲓ. ⲁϥϣⲱⲡⲓ ⲟⲩⲛ ϧⲉⲛ ⲡⲁⲓⲧⲱⲟⲩ ⲛϫⲉ ⲡⲓⲙⲁⲕⲁⲣⲓⲟⲥ
ⲁⲃⲃⲁ ⲡⲁⲙⲱ ⲫⲏ ⲉⲧⲁϥϯ ⲥⲃⲱ ⲛⲁⲃⲃⲁ ⲇⲓⲟⲥⲕⲟⲣⲟⲥ ⲡⲓⲉⲡⲓⲥⲕⲟⲡⲟⲥ
ⲛⲉⲙ ⲁⲃⲃⲁ ⲁⲙⲱⲛ ⲛⲉⲙ ⲁⲃⲃⲁ ⲓⲱⲁⲛⲛⲏⲥ ⲡϣⲏⲣⲓ ⲙⲡⲥⲟⲛ ⲛⲁⲃⲃⲁ
ⲇⲣⲁⲕⲟⲛϯ ⲡⲓⲉⲡⲓⲥⲕⲟⲡⲟⲥ ⲛⲧⲉ ⲡⲧⲓⲙⲓ ⲛϩⲱⲣ. ⲡⲁⲓ ⲁⲃⲃⲁ ⲡⲁⲙⲱ
ⲇⲉ ⲛⲉ ⲟⲩⲣⲱⲙⲓ ⲡⲉ ⲛϭⲓ ϣⲫⲏⲣⲓ ⲙⲙⲟϥ ⲛⲉϥⲁⲣⲉⲧⲏ ⲅⲁⲣ ⲛⲉⲙ
ⲛⲉϥⲧⲁϩⲟ ⲉⲣⲁⲧⲟⲩ ϩⲁⲛ ⲛⲓϣϯ ⲛⲉ ⲡϩⲟⲩⲟ ⲇⲉ ⲙⲡⲓϫⲓ ⲛϭⲓ ϣⲫⲏⲣⲓ
ⲙⲙⲟϥ ⲛⲧⲁϥ ⲫⲁⲓ ⲡⲉ ⲉϥⲙⲟⲥϯ ⲙⲡⲓⲛⲟⲩⲃ ⲛⲉⲙ ⲡⲓϩⲁⲧ ⲕⲁⲧⲁ ⲫⲣⲏϯ
ⲉⲧⲥϧⲏⲟⲩⲧ ⲉⲑⲃⲏⲧϥ. ⲁⲥⲫⲓⲣⲓ ⲛⲉⲙⲏⲓ ⲛⲟⲩⲥⲟⲡ ⲛϫⲉ ϯⲙⲁⲕⲁⲣⲓⲁ
ⲙⲉⲗⲁⲛⲏ ⲉⲑⲃⲏⲧϥ ϫⲉ ϧⲉⲛ ⲧⲁⲣⲭⲏ ⲙⲙⲟⲓ (sic) ⲉⲧⲁⲓⲓ ⲉⲣⲁⲕⲟϯ
ⲉⲃⲟⲗϧⲉⲛ ⲣⲱⲙⲏ ⲁϥⲥⲁϫⲓ ϧⲁⲧⲟⲧ ⲛϫⲉ ⲁⲃⲃⲁ ⲓⲥⲓⲇⲱⲣⲟⲥ ⲡⲓⲡⲣⲉⲥ‐
ⲃⲩⲧⲉⲣⲟⲥ ⲉⲑⲃⲉ ⲛⲓⲁⲣⲉⲧⲏ ⲛⲧⲉ ⲁⲃⲃⲁ ⲡⲁⲙⲱ ⲁⲛⲟⲕ ⲇⲉ ⲁⲓϯϩⲟ ⲉⲣⲟϥ
ϫⲉ ⲛⲧⲉϥⲓϭⲓ ⲙⲱⲓⲧ ϧⲁϫⲱⲓ ⲉϧⲟⲩⲛ ⲉⲛⲓϣⲁϥⲉ ⲉⲫⲙⲁ ⲛⲁⲃⲃⲁ ⲡⲁⲙⲱ
ϩⲓⲛⲁ ⲛⲧⲁⲛⲁⲩ ⲉⲣⲟϥ ⲟⲩⲟϩ ⲉⲧⲁϥⲟⲗⲧ ⲉⲡⲓⲧⲱⲟⲩ ⲁϥⲥⲁϫⲓ (sic) ⲛⲉ‐
ⲙⲁϥ ⲁϥⲟⲗⲧ ⲉϧⲟⲩⲛ ⲉⲡⲉϥⲙⲁ. ⲉⲧⲁⲓϩⲓⲧⲧ ⲟⲩⲛ ⲉⲡⲉⲥⲏⲧ ⲁⲓⲟⲩⲱϣⲧ
(ⲕ︦ⲍ︦) ⲙⲙⲟϥ ⲁϥⲑⲣⲓϩⲉⲙⲥⲓ ⲛⲑⲟϥ ⲇⲉ ⲛⲁϥϩⲉⲙⲥⲓ ⲡⲉ ⲉϥⲉⲣ ϩⲱⲃ
ⲉⲛⲓⲃⲏⲧ. ⲁⲛⲟⲕ ⲇⲉ ⲁⲓⲥⲱⲟⲩⲧⲉⲛ ⲉⲃⲟⲗϧⲉⲛ ⲛⲁⲥⲕⲉⲩⲟⲥ ⲟⲩⲟϩ ⲁⲓϯ


### 0027

ⲛⲁϥ ⲛⲟⲩⲁⲣⲕⲏⲛⲧⲁⲣⲁ (sic) ⲛϩⲁⲧ ⲉⲟⲩⲟⲛ ⲧ︦ ⲛⲗⲩⲧⲣⲁ (sic) ⲛϧⲏⲧϥ
ⲁⲓϯϩⲟ ⲉⲣⲟϥ ϫⲉ ϩⲓⲛⲁ ⲛⲧⲉϥϫⲉⲙ ϯⲡⲓ ϩⲱϥ ⲉⲃⲟⲗϧⲉⲛ ⲡⲉⲧⲉⲛⲧⲏⲓ
ⲛⲑⲟϥ ⲇⲉ ⲛⲁϥϩⲉⲙⲥⲓ ⲡⲉ ⲉϥⲛⲟⲩⲃⲧ ⲛϩⲁⲛ ⲃⲛⲧ ⲉϥϯ ⲛϩⲑⲏϥ ⲉⲡⲉϥ‐
ϩⲱⲃ ⲛϫⲓϫ ⲟⲩⲇⲉ ⲙⲡⲉϥⲥⲟⲙⲥ ⲉⲣⲟⲓ ⲉⲛⲁⲩ ⲁⲗⲗⲁ ⲡⲉϫⲁϥ ⲛⲏⲓ
ϧⲉⲛ ⲟⲩⲕⲟⲩϫⲓ ⲛⲥⲙⲏ ϫⲉ ⲡⲟ︦ⲥ︦ ⲉϥⲉⲥⲙⲟⲩ ⲉⲣⲟ ⲕⲁⲧⲁ ⲡⲉϧⲓⲥⲓ ⲟⲩⲟϩ
ⲉϥⲉϯ ⲃⲉⲭⲉ ⲛⲉ ϧⲉⲛ ⲧⲫⲉ. ⲟⲩⲟϩ ⲡⲉϫⲁϥ ⲛⲏⲓ ⲟⲛ ϫⲉ ⲭⲁϥ ϩⲓ
ϫⲉⲛ ⲡⲁⲓϣⲟⲩϣⲧ. ⲁϥⲙⲟⲩϯ ⲟⲩⲛ ⲉⲑⲉⲟⲇⲱⲣⲟⲥ ⲡⲓⲟⲓⲕⲟⲛⲟⲙⲟⲥ ⲛⲧⲁϥ
ⲡⲉϫⲁϥ ⲛⲁϥ ϫⲉ ⲧⲁⲓⲥϩⲓⲙⲓ ⲁⲥⲓⲛⲓ ⲙⲫⲁⲓ ⲉϯⲟⲓⲕⲟⲛⲟⲙⲓⲁ ⲛⲧⲉ ⲫϯ
ⲁⲗⲓⲧϥ ⲟⲛ ⲙⲁϣⲉ ⲛⲁⲕ ϭⲟϥ ⲉⲃⲟⲗ ⲥⲟⲣϥ ⲉϫⲉⲛ ⲛⲓϧⲉⲗⲗⲟⲓ ⲛⲧⲉ
ⲛⲓⲣⲓ ⲛⲉ ⲛⲓⲫⲁⲓⲁⲧ ⲛⲉⲙ ⲛⲓⲥⲛⲏⲟⲩ ⲉⲧϣⲟⲡ ϧⲉⲛ ⲛⲓⲡⲉⲧⲣⲁ ⲛⲉⲙ
ⲛⲓⲛⲏⲥⲟⲥ ⲛⲓⲙⲟⲛⲏ ⲅⲁⲣ ⲉⲧⲉⲙⲙⲁⲩ ⲥⲉⲟⲓ ⲛϩⲏⲕⲓ ⲡⲁⲣⲁ ⲟⲩⲟⲛ ⲛⲓⲃⲉⲛ
ⲁϥϯ ϣⲁⲣⲟ ⲇⲉ ⲡⲁϥ ϫⲉ ⲙⲡⲉⲣϯ ⲉⲃⲟⲗ ⲙⲙⲱⲟⲩ ⲛⲛⲓⲙⲟⲛⲏ ⲛⲧⲉ
ⲭⲏⲙⲓ ϯⲭⲱⲣⲁ ⲅⲁⲣ ⲉⲧⲉⲙⲙⲁⲩ ⲡⲉϫⲁϥ ⲟⲩⲟⲛ ⲭⲣⲓⲁ ⲛⲥⲱⲙⲁ‐
ⲧⲓⲕⲱⲥ ⲛⲧⲁⲥ ⲉϩⲟⲧⲉ ⲛⲁⲓ (ⲕ︦ⲏ︦) ⲁⲛⲟⲕ ⲇⲉ ⲡⲉϫⲁⲥ ⲛⲁⲓⲟϩⲓ ⲉⲣⲁⲧ
ⲡⲉ ⲉⲓⲥⲟⲙⲥ ϫⲉ ⲁⲣⲏⲟⲩ ϥⲛⲁⲧⲁⲓⲟⲓ ⲓⲉ ⲛⲧⲉϥϯ ⲱⲟⲩ ⲛⲏⲓ ⲟⲩⲟϩ ⲙⲡⲓ‐
ⲥⲱⲧⲉⲙ ⲉϩⲗⲓ ⲛⲥⲁϫⲓ ⲛⲧⲟⲧϥ ⲁⲛⲟⲕ ⲇⲉ ⲡⲉϫⲏⲓ ⲛⲁϥ ϫⲉ ⲡⲁⲓⲱⲧ


### 0028

ϯⲟⲩⲱϣ ⲉⲧⲁⲙⲟⲕ ϩⲓⲛⲁ ⲛⲧⲉⲕⲉⲙⲓ ϫⲉ ⲟⲩⲟⲛ ⲧ︦ ⲛⲗⲩⲧⲣⲁ ϧⲉⲛ ⲛⲓ‐
ϩⲁⲧ. ⲛⲑⲟϥ ⲇⲉ ⲙⲡⲉϥϥⲁⲓ ⲛϫⲱϥ ⲉⲡϣⲱⲓ ⲉϥⲉⲣ ϩⲱⲃ ⲁⲗⲗⲁ ⲡⲉ‐
ϫⲁϥ ⲛⲏⲓ ϧⲉⲛ ⲟⲩⲥⲙⲏ ⲉⲥⲥⲉⲙⲛⲏⲟⲩⲧ ϫⲉ ⲫⲏ ⲉⲧⲁⲣⲉⲧⲏⲓⲧⲟⲩ ⲛⲁϥ
ϥⲥⲱⲟⲩⲛ ⲧⲟⲩⲏⲡⲓ ϥⲉⲣ ⲛⲭⲣⲓⲁ ⲁⲛ ϩⲓⲛⲁ ⲛⲧⲉ ⲟⲩⲁⲓ ϣⲓⲧⲟⲩ ⲛⲁϥ
ⲫⲏ ⲉⲧⲁϥϣⲓ ⲛⲛⲓⲧⲱⲟⲩ ϧⲉⲛ ⲟⲩϣⲓ ⲛⲉⲙ ⲛⲓⲕⲁⲗⲁⲙⲫⲟ ϧⲉⲛ ⲟⲩⲙⲁ
ϣⲓ ϥⲟⲓ ⲛⲁⲧⲉⲙⲓ ⲁⲛ ⲉⲡϣⲓ ⲛⲧⲉ ⲡⲉϩⲁⲧ. ⲉⲛⲁⲣⲉϯ ⲅⲁⲣ ⲙⲙⲱⲟⲩ ⲛⲏⲓ
ⲡⲉ ⲓⲉ ⲕⲁⲗⲱⲥ ⲧⲉⲧⲁⲙⲟ ⲙⲙⲟⲓ ϩⲱⲥ ⲉⲁⲛⲟⲕ ⲟⲩⲣⲱⲙⲓ ⲓⲥϫⲉ ⲟⲩⲛ
ⲉⲣⲉϯ ⲙⲙⲱⲟⲩ ⲙⲫϯ ⲓⲉ ⲟⲩⲧⲉ ϯⲭⲣⲓⲁ ϫⲉ ⲧⲉⲧⲁⲙⲟ ⲙⲙⲟⲓ ⲫ︦ϯ︦
ⲫⲏ ⲉⲧⲁϥϣⲱⲡ ⲉⲣⲟϥ ⲛϯⲧⲉⲃⲓ ⲥⲛⲟⲩϯ ⲛⲧⲉ ϯⲭⲏⲣⲁ ϥⲛⲁϣⲱⲡ ⲉⲣⲟϥ
ⲙⲡⲉϣⲟⲩϣⲱⲟⲩϣⲓ ϩⲱⲓ ⲭⲁ ⲣⲱ ⲛⲑⲟ ⲙⲡⲉⲣϣⲟⲩϣⲟⲩ ⲙⲙⲟ. ⲡⲁⲓ‐
ⲣⲏϯ ⲟⲩⲛ ⲁ ⲫ︦ϯ︦ ϯⲙⲧⲟⲛ ⲛⲏⲓ ⲁⲓⲓ ⲉⲃⲟⲗϩⲓⲧⲟⲧϥ. ⲟⲩⲟϩ ⲡⲉϫⲉ ⲙⲉ‐
ⲗⲁⲛⲏ ⲛⲏⲓ ϫⲉ ⲡⲓϫⲉⲙ ϩⲗⲓ ⲙⲙⲉⲧⲣⲱⲙⲓ ϣⲟⲡ ⲛ- (ⲕ︦ⲑ︦) ⲏⲧϥ
ⲉⲡⲧⲏⲣϥ. ⲟⲩⲟϩ ⲉⲃⲟⲗ ⲙⲙⲁⲩ ⲁⲥϣⲉ ⲛⲁⲥ ⲉϧⲟⲩⲛ ⲉⲡⲓⲛⲓϣϯ ⲛϣⲁϥⲉ
ⲛⲧⲉ ϣⲓⲏⲧ ⲁⲥⲕⲱⲧ ⲛⲟⲩⲉⲕⲕⲗⲏⲥⲓⲁ ⲛⲁⲃⲃⲁ ⲓⲥⲓⲇⲱⲣⲟⲥ ⲡⲓⲡⲣⲉⲥⲃⲩ‐
ⲧⲉⲣⲟⲥ. ⲙⲉⲛⲉⲛⲥⲁ ϩⲁⲛ ⲕⲟⲩϫⲓ ⲇⲉ ⲛⲉϩⲟⲟⲩ ⲁϥⲉⲛⲕⲟⲧ ⲛϫⲉ ⲁⲃⲃⲁ
ⲡⲁⲙⲱ ⲡⲓⲣⲱⲙⲓ ⲛⲧⲉ ⲫϯ ⲉϥⲭⲏ ϧⲉⲛ ⲟ︦ ⲛⲣⲟⲙⲡⲓ ⲟⲩⲟϩ ⲙⲡⲉ ϩⲗⲓ


### 0029

ⲉⲙⲓ ϫⲉ ϥⲛⲁⲙⲟⲩ ϧⲉⲛ ⲡⲓⲉϩⲟⲟⲩ ⲉⲧⲉⲙⲙⲁⲩ ⲙⲡⲉϥϧⲟ ⲇⲉ
ⲛⲑⲟϥ ⲁⲗⲗⲁ ⲛⲁϥϩⲉⲙⲥⲓ ⲡⲉ ⲉϥϣⲟⲗⲕ ⲃⲓⲣ. ⲟⲩⲟϩ ⲉⲧⲁϥϧⲱⲛⲧ ⲉⲡⲉϥ‐
ϧⲁⲉ ⲛⲛⲓϥⲓ ⲁⲥⲣⲁⲟⲩⲱ ⲙⲙⲁⲩ ϩⲱⲥ ⲛϫⲉ ⲙⲉⲗⲁⲛⲏ ⲉⲧⲁⲥϩⲓ ⲟⲩⲕⲟⲧ
ⲉⲣⲟϥ ⲛⲕⲉⲥⲟⲡ ⲁϥϭⲱⲣⲉⲙ ⲉⲣⲟⲥ ⲉⲑⲣⲉⲥϧⲱⲛⲧ ⲉϧⲟⲩⲛ ⲉⲣⲟϥ ⲟⲩⲟϩ
ⲉⲧⲁⲥⲓ ϧⲁⲧⲟⲧϥ ⲡⲉϫⲁϥ ⲛⲁⲥ ϫⲉⲙⲉ ⲉⲧⲁⲓⲃⲁⲓⲣⲓ ⲉⲃⲟⲗϧⲉⲛ ⲡϧⲓⲥⲓ
ⲛⲧⲉ ⲛⲁϫⲓϫ ϩⲓⲛⲁ ⲛⲧⲉⲉⲣ ⲡⲁⲙⲉⲩⲓ ϫⲉ ⲟⲩⲏⲓ ⲙⲙⲟⲛ ϩⲗⲓ ⲛⲧⲏⲓ
ⲉⲑⲣⲓⲭⲱ ⲛⲉ ⲟⲩⲟϩ ⲥⲁⲧⲟⲧϥ ⲁϥϯ ⲙⲡⲓⲡⲛ︦ⲁ︦ ⲉⲛⲉⲛϫⲓϫ ⲙⲡⲟ︦ⲥ︦ ⲛⲑⲟⲥ
ⲇⲉ ⲁⲥϯϩⲟ ⲉⲛⲉϥⲙⲁⲑⲏⲧⲏⲥ ϣⲁⲧⲟⲩⲭⲁⲥ ⲛⲧⲉⲥⲕⲟⲥϥ ⲁⲥⲕⲟⲥϥ ⲇⲉ
ϧⲉⲛ ϩⲁⲛ ϩⲃⲱⲥ ⲛⲓⲁⲩ ⲉⲩⲧⲁⲓⲏⲟⲩⲧ ⲁⲥϣⲉ ⲛⲁⲥ ⲉⲃⲟⲗϧⲉⲛ ⲡϣⲁϥⲉ
ⲉⲣⲉ ϯⲃⲁⲓⲣⲓ ⲉⲧⲉⲙⲙⲁⲩ ⲛⲧⲟⲧⲥ ϣⲁ ⲡⲉϩⲟⲟⲩ ⲙⲡⲉⲥⲙⲟⲩ.
(ⲗ︦) ⲁϥⲥⲁϫⲓ ϧⲁⲧⲟⲧⲉⲛ ⲛϫⲉ ⲁⲃⲃⲁ ⲓⲥⲓⲇⲱⲣⲟⲥ ⲡⲓⲡⲣⲉⲥⲃⲩⲧⲉⲣⲟⲥ
ⲛⲧⲉ ϣⲓⲏⲧ ⲉⲑⲃⲉ ⲛⲓⲁⲣⲉⲧⲏ ⲛⲧⲉ ⲁⲃⲃⲁ ⲡⲁⲙⲱ ⲁⲓϯϩⲟ ⲉⲣⲟϥ ⲉⲑ‐
ⲣⲉϥϭⲓ ⲙⲱⲓⲧ ϧⲁϫⲱⲓ ⲉϧⲟⲩⲛ ⲉⲡϣⲁϥⲉ ⲉⲫⲙⲁ ⲛⲁⲃⲃⲁ ⲡⲁⲙⲱ ϩⲓⲛⲁ
ⲛⲧⲁⲛⲁⲩ ⲉⲣⲟϥ ⲟⲩⲟϩ ⲫⲁⲓ ⲛⲉ ⲟⲩⲣⲱⲓ ⲡⲉ ⲛϭⲓ ϣⲫⲏⲣⲓ ⲙⲙⲟϥ
ⲫⲁⲓ ⲉⲧⲉ ϧⲉⲛ ϯⲟⲩⲛⲟⲩ ⲛⲧⲉ ⲡⲉϥϫⲓ ⲛⲓ ⲉⲃⲟⲗϧⲉⲛ ⲥⲱⲙⲁ ⲛⲁⲩⲟϩⲓ
ⲉⲣⲁⲧⲟⲩ ⲥⲁ ⲡϣⲱⲓ ⲙⲙⲟϥ ⲛϫⲉ ⲁⲃⲃⲁ ⲙⲁⲕⲁⲣⲓ ⲡⲓⲡⲣⲉⲥⲃⲩⲧⲉⲣⲟⲥ


### 0030

ⲛⲉⲙ ⲁⲃⲃⲁ ⲁⲙⲙⲱⲛ ⲛⲉⲙ ⲁⲃⲃⲁ ⲑⲉⲟⲇⲱⲣⲟⲥ ⲛⲉⲙ ⲕⲉⲙⲏϣ ⲛⲥⲟⲧⲡ
ⲉⲃⲟⲗϧⲉⲛ ⲛⲓⲥⲛⲏⲟⲩ ⲟⲩⲟϩ ⲡⲉϫⲱⲟⲩ ⲛⲁϥ ϫⲉ ⲡⲉⲛⲓⲱⲧ ⲁϫⲉ ⲟⲩⲥⲁϫⲓ
ⲛⲁⲛ ϩⲓⲛⲁ ⲛⲧⲉⲛⲱⲛϧ ⲉⲣⲟϥ. ⲟⲩⲟϩ ⲡⲉϫⲁϥ ⲛⲱⲟⲩ ⲙⲡⲁⲓⲣⲏϯ ⲛϫⲉ
ⲡⲓϧⲉⲗⲗⲟ ϫⲉ ⲓⲥϫⲉⲛ ⲡⲓⲉϩⲟⲟⲩ ⲉⲧⲁⲓⲓ ⲉⲡⲁⲓϣⲁϥⲉ ⲙⲙⲟϥ ⲟⲩⲟϩ
ⲁⲓⲕⲱⲧ ⲛⲧⲁⲓⲣⲓ ⲁⲓϣⲱⲡⲓ ⲛϧⲏⲧⲥ ⲛϯⲓⲣⲓ ⲙⲫⲙⲉⲩⲓ ⲁⲛ ϫⲉ ⲁⲓⲟⲩⲱⲙ
ⲙⲡⲁϩⲏⲧ ⲉϫⲉⲛ ⲟⲩⲥⲁϫⲓ ⲉⲁⲓϫⲟϥ ⲛϥⲉⲙⲡϣⲁ ⲉϫⲟϥ ⲁⲛ ⲙⲡⲓⲥⲁϫⲓ
(sic) ⲅⲁⲣ ⲉⲃⲏⲗ ⲛⲧⲁⲥⲁⲑⲙⲓ ⲉϫⲉⲛ ⲡⲓⲥⲁϫⲓ ⲛϣⲟⲣⲡ ⲛⲧⲁⲛⲁⲩ ⲉⲣⲟϥ
ϫⲉ ⲁⲛ ⲫⲁ ⲫⲙⲟⲩ ⲡⲉ ϣⲁⲛ ⲫⲁ ⲫⲱⲛϧ ⲡⲉ ⲙⲡⲁⲓϫⲟϥ (ⲗ︦ⲁ︦) ⲟⲩⲇⲉ
ϯⲥⲱⲟⲩⲛ ⲙⲙⲟⲓ ⲁⲛ ⲉⲧⲁⲓⲟⲩⲱⲙ ⲛⲟⲩⲱⲓⲕ ⲛϫⲓⲛϫⲏ ⲉⲃⲏⲗ ⲉⲡϧⲓⲥⲓ
ⲛⲧⲉ ⲛⲁϫⲓϫ ⲟⲩⲟϩ ⲙⲡⲓⲭⲁⲥ ϧⲉⲛ ⲡⲁϩⲏⲧ ϫⲉ ⲁⲓⲉⲣ ⲟⲩⲉϩⲟⲟⲩ
ⲙⲙⲟⲛⲁⲭⲟⲥ ϯⲛⲟⲩ ⲟⲛ ϯⲛⲁϣⲉ ⲛⲏⲓ ϯϫⲱ ⲙⲙⲟⲥ ⲁⲛ ϫⲉ ⲁⲓⲉⲣ
ⲟⲩⲉϩⲟⲟⲩ ⲉⲓⲟⲓ ⲛϣⲁⲙϣⲉ ⲛⲟⲩϯ ⲁⲗⲗⲁ ϯϫⲉⲙ ⲁⲣⲓⲕⲓ ⲉⲣⲟⲓ ϫⲉ
ϯⲓⲣⲓ ⲁⲛ ⲙⲫⲟⲩⲱϣ ⲙⲫ︦ϯ︦. ⲡⲉϫⲉ ⲛⲓⲥⲛⲏⲟⲩ ⲛⲁϥ ϫⲉ ⲡⲉⲛⲓⲱⲧ ⲙⲏ
ⲕⲧⲁⲩⲣⲏⲟⲩⲧ ⲁⲛ ⲉϫⲉⲛ ⲡⲉⲕϧⲓⲥⲓ ⲛⲉⲙ ⲛⲉⲕϩⲱⲃ ϫⲉ ⲁⲛ ⲫⲁ ⲫϯ
ⲡⲉ. ⲛⲉϫⲁϥ ⲛⲱⲟⲩ ϫⲉ ⲧⲉⲱⲥ ⲁⲓⲉⲣ ⲧⲁϫⲟⲙ ⲉⲁⲣⲉϩ ⲉⲛⲓⲉⲛⲧⲟⲗⲏ
ⲁⲗⲗⲁ ⲉⲓⲉⲙⲓ ⲛⲑⲱⲛ ϫⲉ ⲟⲩ ⲡⲉ ⲉⲑⲛⲁⲥϣⲱⲡⲓ ⲙⲙⲟⲓ ϧⲉⲛ ⲡⲓⲛⲁⲩ
ⲛⲉⲣⲁⲡⲁⲛⲧⲁⲛ (sic) ⲟⲩⲉⲧ ⲡϩⲁⲡ ⲙⲫ︦ϯ︦ ⲟⲩⲉⲧ ⲫⲁ ⲛⲓⲣⲱⲙⲓ ⲡⲓⲛⲁⲓ


### 0031

ⲙⲉⲛ ⲫⲱϥ ⲡⲉ ⲁϥϣⲁⲛⲁⲓϥ ⲛⲉⲙⲏⲓ ⲓⲉ ⲉϥⲉⲣ ϩⲙⲟⲧ ⲙⲙⲟϥ ⲛⲏⲓ ⲛⲁ‐
ⲅⲁⲡⲏ ⲁϥϣⲁⲛⲟⲩⲱϣ ⲟⲛ ⲉϥⲓ ⲱⲡ ⲛⲉⲙⲏⲓ ⲛϯⲛⲁϣⲉⲣ ⲁⲧⲁⲣⲓⲕⲓ ⲁⲛ
ⲙⲡⲉϥⲙⲑⲟ ϯⲉⲙⲓ ⲁⲛ ϫⲉ ϯⲛⲁϫⲉⲙ ⲡⲁⲣⲣⲏⲥⲓⲁ ⲙⲡⲉϥⲙⲑⲟ. ⲁⲩⲉⲣ
ⲙⲉⲑⲣⲉ ⲛⲁⲛ ⲉⲑⲃⲏⲧϥ ⲛϫⲉ ⲁⲃⲃⲁ ⲁⲙⲙⲱⲛ ⲛⲉⲙ ⲁⲃⲃⲁ ⲑⲉⲟⲇⲱⲣⲉ (sic)
ⲛⲉⲙ ⲁⲃⲃⲁ ⲓⲁⲕⲱⲃ ϫⲉ ⲉϣⲱⲡ ⲛⲧⲉⲛϣⲉⲛϥ ⲉⲟⲩⲥⲁϫⲓ ⲛⲧⲉ ϯⲅⲣⲁⲫⲏ
ⲓⲉ ⲕⲉϩⲱⲃ ⲕⲉϩⲱⲃ (ⲗ︦ⲃ︦) ⲛⲁϥϯ ⲁⲡⲟⲗⲟⲅⲓⲁ ⲛⲁⲛ ⲥⲁⲧⲟⲧϥ ⲁⲛ ⲡⲉ ⲁⲗⲗⲁ
ⲛⲁϥϫⲱ ⲙⲙⲟⲥ ⲡⲉ ϫⲉ ⲙⲛⲁϯⲧⲁϩⲉ ⲉϫⲟⲙ ⲙⲡⲓⲥⲁϫⲓ ⲭⲁ ⲉϩⲟⲟⲩ ⲃ︦
ⲛⲏⲓ ⲓⲉ ⲅ︦ ϣⲁϯⲥⲁⲑⲙⲓ ⲉϫⲉⲛ ⲡⲓⲥⲁϫⲓ ⲟⲩⲟϩ ϯⲛⲁϯ ⲁⲡⲟⲗⲟⲅⲓⲁ ⲛⲱ‐
ⲧⲉⲛ. ϣⲁⲥϣⲱⲡⲓ ⲛⲧⲉϥⲉⲣ ⲉϩⲟⲟⲩ ⲃ︦ ⲓⲉ ⲅ︦ ⲓⲉ ⲟⲩⲥⲩⲛⲁⲝⲓⲥ ⲧⲏⲣⲥ ⲙⲡⲁ‐
ⲧⲉϥϯ ⲁⲡⲟⲗⲟⲅⲓⲁ ⲛⲁⲛ ⲉϥϫⲱ ⲙⲙⲟⲥ ϫⲉ ⲉϣⲱⲡ ⲁⲓϣⲧⲉⲛⲉⲓ ⲉⲡⲓⲥⲁ‐
ϫⲓ ϫⲉ ⲟⲩ ⲡⲉ ⲡⲓⲟⲩⲧⲁϩ ⲉⲧⲉϥⲛⲁⲙⲁⲥϥ ϫⲉ ⲁⲛ ⲫⲁ ⲫⲱⲛϧ ⲡⲉ ⲓⲉ
ⲁⲛ ⲫⲁ ⲫⲱⲛϩ ⲡⲉ ϯⲛⲁϫⲟϥ ⲁⲛ. ⲡⲓⲥⲁϫⲓ ⲟⲩⲛ ⲉⲧⲉϥⲛⲁϫⲟϥ ϣⲟⲩ‐
ϣⲟⲡϥ ⲉⲣⲱⲟⲩ ⲛϫⲉ ⲛⲓⲥⲛⲏⲟⲩ ϩⲱⲥ ϫⲉ ⲉⲧⲁϥⲓ ⲉⲃⲟⲗϧⲉⲛ ⲣⲱϥ ⲙⲫ︦ϯ︦. ⲁ
ⲓⲁⲕⲱⲃ ⲡⲉϥⲁⲗⲟⲩ ⲫⲏ ⲉⲧⲁϥϭⲓ ⲙⲡⲉϥⲓⲛⲓ ⲧⲏⲣϥ ⲛⲉⲙ ⲧⲉϥⲁⲥⲕⲩⲥⲓⲥ
ⲉⲃⲏⲗ ⲉⲡⲉϥⲗⲁⲥ ⲙⲙⲁⲩⲁⲧϥ ⲁϥⲉⲣ ⲙⲉⲑⲣⲉ ⲛⲏⲓ ϫⲉ ⲁϥⲓ ϩⲁⲣⲟϥ
ⲛⲟⲩⲥⲟⲡ ⲛϫⲉ ⲁⲛⲁⲧⲟⲗⲓⲟⲥ ⲡⲓⲣⲉⲙ ϯⲥⲡⲁⲛⲓⲁ ⲫⲏ ⲉⲛⲁϥⲟⲓ ⲛⲛⲟⲧⲁⲣⲓⲟⲥ


### 0032

ⲛϣⲟⲣⲡ ⲉⲟⲩⲥⲩⲛⲅⲉⲛⲏⲥ ⲡⲉ ⲛⲧⲉ ⲁⲗⲃⲓⲛⲉ (sic) ⲫⲏ ⲛⲧⲉ ⲣⲱⲙⲏ ⲟⲩⲟϩ
ⲉⲧⲁϥⲉⲣⲁⲡⲟⲧⲁⲍⲉⲥⲑⲉ ⲙⲡⲓⲕⲟⲥⲙⲟⲥ ⲁϥⲙⲟϩ ⲛⲟⲩⲁⲥⲟⲩⲓ ⲛⲛⲟⲩⲃ ⲉⲣⲉ
ⲟⲩⲟⲛ ⲁ︦ ⲛϣⲟ ⲛⲗⲟⲩⲕⲟϫⲓ ⲛϩⲏⲧⲥ ⲁϥⲭⲁⲥ ϧⲁⲣⲁⲧⲟⲩ ⲛⲛⲓϭⲁⲗⲁⲩϫ
ⲛⲁⲃⲃⲁ (ⲗ︦ⲅ︦) ⲡⲁⲙⲱ ⲉϥⲙⲉⲩⲓ ⲛⲁϥ ⲡⲉ ϫⲉ ϥⲛⲁ ϯⲱⲟⲩ ⲛⲁϥ ⲓⲉ ⲛⲧⲉϥ‐
ϣⲟⲩϣⲟⲩ ⲉϧⲣⲛⲓ ⲉϫⲱϥ ⲓⲉ ⲛⲧⲉϥϭⲁⲥϥ ⲉⲑⲃⲉ ⲛⲓⲭⲣⲏⲙⲁ. ⲁⲃⲃⲁ
ⲡⲁⲙⲱ ⲇⲉ ⲛⲁϥⲓⲣⲓ ⲙⲡⲉϥϩⲱⲃ ⲛϫⲓϫ ⲡⲉ ϧⲉⲛ ⲟⲩⲭⲁ ⲣⲱϥ ⲙⲡⲉϥϯ
ϩⲑⲏϥ ⲉⲣⲱⲟⲩ ⲟⲩⲇⲉ ⲡⲉϥϫⲉ ⲟⲩⲥⲁϫⲓ ⲛⲁϥ ⲟⲩⲟϩ ⲡⲉϫⲉ ⲁⲛⲁⲧⲟⲗⲓ
(sic) ⲛⲁϥ ϫⲉ ⲡⲁⲓⲱⲧ ⲛⲁⲓⲭⲣⲓⲁ (sic) ⲁⲓⲉⲛⲟⲩ ⲉⲧⲇⲓⲁⲕⲟⲛⲓⲁ ⲛⲛⲓϩⲏⲕⲓ.
ⲡⲉϫⲉ ⲡⲓϩⲉⲗⲗⲟ ⲛⲁϥ ϫⲉ ϯⲉⲙⲓ ϩⲱ ⲡⲁϣⲏⲣⲓ. ⲡⲉϫⲉ ⲁⲛⲁⲧⲟⲗⲓ
ⲛⲁϥ ϫⲉ ⲁⲗⲗⲁ ϩⲓⲛⲁ ⲛⲧⲉⲕⲉⲙⲓ ϫⲉ ⲟⲩⲟⲛ ⲟⲩⲏⲣ ⲛϧⲛⲧⲟⲩ. ⲡⲉϫⲉ
ⲡⲓϧⲉⲗⲗⲟ ⲛⲁϥ ⲫⲏ ⲉⲧⲁⲕⲧⲏⲓⲧⲟⲩ ⲛⲁϥ ϥⲉⲣ ⲛⲭⲣⲓⲁ ⲁⲛ ⲉⲑⲣⲉⲕⲧⲁ‐
ⲙⲟϥ ⲉⲧⲟⲩⲛⲡⲓ. ⲉⲧⲁϥⲭⲁⲩ ⲟⲩⲛ ⲉϧⲣⲏⲓ ⲁϥⲓ ⲉⲃⲟⲗ ⲛϫⲉ ⲁⲛⲁⲧⲟ‐
ⲗⲓⲟⲥ ⲁϥϫⲟⲥ ⲛⲛⲓⲡⲣⲉⲥⲃⲩⲧⲉⲣⲟⲥ ϫⲉ ⲙⲡⲉ ⲧⲁⲯⲩⲭⲏ ϫⲉⲙ ϩⲏⲟⲩ
ⲙⲡⲁϣⲁⲓ ⲛⲛⲓⲭⲣⲏⲙⲁ ⲉⲧⲁⲓⲉⲛⲟⲩ ⲙⲫⲣⲏϯ ⲛϯϩⲉⲝⲓⲥ ⲛⲉ ⲡⲓⲁⲙⲟⲛⲓ
ⲛⲧⲟⲧϥ ⲛⲧⲉ ⲡⲓϧⲉⲗⲗⲟ ⲁϥⲭⲁⲧ ⲛⲧⲟⲧϥ ⲙⲫⲣⲏϯ ϩⲱⲥ ϫⲉ ⲟⲩⲗⲟⲩ‐
ⲕⲟⲩϫⲓ ⲛⲟⲩⲱⲧ ⲉⲧⲁⲓⲧⲏⲓⲥ ⲛⲁϥ. ⲁⲃⲃⲁ ⲡⲁⲙⲱ ⲇⲉ ⲛⲁϥⲟⲓ ⲛϣⲫⲛⲣⲓ


### 0033

ϧⲉⲛ ϯⲙⲉⲧⲥⲟⲛ ⲧⲏⲣⲥ ⲉⲑⲃⲉ ⲛⲉϥϩⲃⲏⲟⲩⲓ ⲉⲑⲛⲁⲛⲉⲩ ⲛⲉⲙ ⲡⲁϣⲁⲓ
(ⲗ︦︦ⲇ︦) ⲛⲧⲉ ⲡⲉϥⲑⲉⲃⲓⲟ. ⲁⲩϫⲟⲥ ⲟⲛ ⲉⲑⲃⲏⲧϥ ϫⲉ ⲉⲧⲁ ⲁⲃⲃⲁ ⲁⲑⲁⲛⲁ‐
ⲥⲓⲟⲥ ⲟⲩⲱⲣⲡ ⲛⲥⲱϥ ⲛⲟⲩⲥⲟⲡ ⲁϥⲟⲗϥ ⲉϧⲟⲩⲛ ⲉⲣⲁⲕⲟϯ. ϧⲉⲛ ⲡϫⲓⲛ‐
ⲑⲣⲉϥϩⲱⲗ ⲉϧⲟⲩⲛ ⲉϯⲃⲁⲕⲓ ⲁϥⲛⲁⲩ ⲉⲟⲩⲥϩⲓⲙⲓ ⲛⲧⲉ ⲡⲓⲑⲉⲁⲧⲣⲟⲛ
ⲉⲥⲥⲉⲗⲥⲱⲗ ⲉⲃⲟⲗ. ⲥⲁⲧⲟⲧϥ ⲇⲉ ⲁ ⲛⲉϥⲃⲁⲗ ϯ ⲉⲣⲙⲏ ⲉⲧⲁⲩⲛⲁⲩ ⲟⲩⲛ
ⲉⲣⲟϥ ⲛϫⲉ ⲛⲓⲥⲛⲏⲟⲩ ⲉⲑⲛⲉⲙⲁϥ ⲡⲉϫⲱⲟⲩ ⲛⲁϥ ϫⲉ ⲡⲉⲛⲓⲱⲧ ⲧⲉⲛϯ
ϩⲟ ⲉⲣⲟⲕ ⲙⲁⲧⲁⲟⲛ ⲉⲛⲁⲓⲉⲣⲱⲟⲩⲓ ϫⲉ ⲛⲁ ⲟⲩ ⲛϩⲱⲃ ⲛⲉ. ⲛⲑⲟϥ
ⲇⲉ ⲡⲉϫⲁϥ ⲛⲱⲟⲩ ϫⲉ ϩⲱⲃ ⲃ︦ ⲛⲉ ⲉⲧⲁⲩⲕⲓ ⲉⲣⲟⲓ ϯⲛⲟⲩ ⲡⲓⲟⲩⲁⲓ
ⲙⲉⲛ ⲫⲁ ⲛⲧⲁⲕⲟ ⲛⲧⲁⲓⲯⲩⲭⲏ ⲡⲉ ⲉϯⲛⲁⲩ ⲉⲣⲟⲥ ϯⲛⲟⲩ ⲡⲓⲕⲉⲟⲩⲁⲓ
ⲫⲁ ⲧⲁⲯⲩⲭⲏ ϩⲱ ⲡⲉ ⲉⲧⲟⲓ ⲛⲁⲧϣⲉⲡ ϩⲙⲟⲧ ϫⲉ ⲟⲩⲇⲉ ⲥϭⲓ
ⲙⲡⲓⲛⲓ ⲛⲉⲙ ⲡⲥⲟⲗⲥⲉⲗ ⲛⲧⲁⲓⲡⲟⲣⲛⲏ ⲁⲛ ϧⲉⲛ ⲡⲥⲟⲗⲥⲉⲗ ⲛⲛⲓⲁⲣⲉⲧⲏ
ⲛⲉ ϯϫⲓ ⲛⲣⲁⲛⲁϥ ⲙⲡⲟ︦ⲥ︦ ⲛⲉ ⲛⲉϥⲁⲅⲅⲉⲗⲟⲥ. ⲛⲉ ⲟⲩⲟⲛ ⲟⲩ ⲙⲁⲑⲏ‐
ⲧⲏⲥ ⲛⲧⲁϥ ⲉϥⲉⲛϩⲟⲧ ⲉⲛⲓⲭⲣⲓⲁ ⲉⲙⲁϣⲱ ⲫⲁⲓ ⲉⲧⲁⲩϭⲱⲣⲡ ⲛⲁϥ
ⲉⲃⲟⲗϩⲓⲧⲉⲛ ⲫ︦ϯ︦ ⲉⲑⲃⲏⲧϥ ϫⲉ ⲁϥⲙⲉⲛⲣⲉ ⲡⲓⲥⲁϩⲟⲩⲓ ⲛⲧⲉ ⲅⲓⲉⲍⲓ
ⲡⲓⲁⲗⲟⲩ ⲛⲧⲉ ⲉⲗⲓⲥⲉⲟⲥ ⲡⲓⲡⲣⲟⲫⲏⲧⲏⲥ. ⲁⲁⲡⲁ ⲡⲁⲙⲱ ϫⲉⲗ ⲛⲓⲭⲣⲏⲙⲁ
ⲛⲧⲉ ⲁⲛⲁ (ⲗ︦ⲉ) ⲧⲟⲗⲓⲟⲥ ⲡⲓⲁⲣⲭⲱⲛ ⲁϥⲧⲏⲓⲧⲟⲩ ⲡⲓⲁⲗⲟⲩ ⲫⲏ ⲉⲧⲁⲩ‐


### 0034

ⲙⲟⲩϯ ⲉⲣⲟϥ ϫⲉ ⲱⲣⲓⲅⲉⲛⲏ ⲫⲁⲓ ⲉⲧⲟⲛϧ ϣⲁ ϯⲛⲟⲩ ⲉϥⲉⲣ ϩⲱⲃ
ⲉⲧⲁⲓϫⲓ ⲛⲉⲣ ϩⲱⲃ ⲉⲧⲁ ⲡⲓϧⲉⲗⲗⲟ ⲧⲏⲓⲥ ⲉⲧⲟⲧϥ ⲛⲧⲉ ϯⲙⲉⲧⲟⲓⲕⲟⲛⲟ‐
ⲟⲥ. ⲫⲁⲓ ⲇⲉ ⲁϥϣⲟⲩϣⲟⲩ ⲙⲙⲟϥ ϧⲉⲛ ⲡⲟ︦ⲥ︦ ⲉϥϫⲱ ⲙⲙⲟⲥ ϧⲁⲧⲟ‐
ⲧⲉⲛ ⲛⲟⲩⲙⲏϣ ⲛⲥⲟⲡ ϫⲉ ⲟⲩⲇⲉ ⲁⲛⲟⲕ ⲟⲩⲇⲉ ⲛⲁⲁⲗⲱⲟⲩⲓ ⲧⲉⲛ‐
ⲥⲱⲟⲩⲛ ⲙⲙⲟⲛ ⲁⲛ ⲉⲁⲛⲟⲩⲱⲙ ⲛⲟⲩⲱⲓⲕ ⲛⲁⲗⲗⲟⲧⲣⲓⲟⲛ ⲥⲁⲃⲟⲗ ⲙⲡϩⲱⲃ
ⲛⲧⲉ ⲛⲉⲛϫⲓϫ ⲟⲩⲇⲉ ⲙⲡⲉⲛϯ ⲛⲟⲩϩⲉⲃⲥⲱ ⲉϫⲱⲛ ⲉⲃⲟⲗϧⲉⲛ ϩⲁⲛ
ϧⲓⲥⲓ ⲛϣⲉⲙⲙⲟ ⲉⲃⲏⲗ ⲉⲃⲟⲗϩⲉⲛ ⲡⲉⲛϧⲓⲥⲓ. ⲡⲁⲓⲕⲉϩⲱⲃ ⲟⲛ ⲛⲁϥⲓⲣⲓ
ⲙⲙⲟϥ ⲡⲉ ⲙⲡⲁϥϯ ϩⲗⲓ ϧⲉⲛ ϯⲇⲓⲁⲕⲟⲛⲓⲁ ⲛⲛⲓⲁⲗⲱⲟⲩⲓ ⲛⲣⲱⲙⲓ
ⲉⲃⲏⲗ ⲉⲟⲩϧⲉⲗⲗⲟ ⲛϩⲏⲕⲓ ⲛϫⲱⲃ ⲉⲧⲉ ⲙⲙⲟⲛ ϣϫⲟⲙ ⲙⲙⲟϥ ⲉϫⲫⲟ
ⲙⲡⲉϥⲱⲓⲕ ⲛⲓⲣⲉⲙ ⲛⲧⲟⲡⲟⲥ ⲇⲉ ⲟⲛ ⲛⲉⲙⲡⲁϥϯ ⲛⲱⲟⲩ ⲡⲉ ⲉⲡⲧⲏⲣϥ
ⲉⲃⲟⲗϧⲉⲛ ⲛⲓⲭⲣⲓⲁ ⲉⲧⲭⲏ ⲛⲧⲟⲧϥ ⲁⲗⲗⲁ ⲁϥⲥⲱⲧⲡ ⲛⲁϥ ⲛⲓ︦ ⲛⲥⲟⲛ
ⲉⲩⲉⲛϩⲟⲧ ⲉϥⲟⲩⲱⲣⲡ ⲙⲙⲱⲟⲩ ⲉⲛⲓⲛⲏⲥⲟⲥ ⲛⲉⲙ ⲛⲓⲫⲁⲓⲁⲧ ⲕⲁⲧⲁ
ⲣⲟⲙⲡⲓ ⲛⲉⲙ ⲡⲓⲙⲁ ⲛⲧⲉ ⲛⲓⲕⲉⲗⲁⲫⲟⲥ ⲛⲧⲉ ⲣⲁⲕⲟϯ ⲉⲩⲱⲡⲧ ⲛⲛⲓ‐
ϫⲟⲓ ⲛϣⲃⲓⲛ ⲛⲉⲙ ⲱⲓⲕ ⲉⲩⲥⲱⲣ ⲙⲙⲱⲟⲩ ⲉϫⲉⲛ (ⲗ︦ⲋ︦) ⲛⲏ ⲉⲧⲉⲣⲉ
ⲛⲭⲣⲓⲁ (sic) ⲛⲉⲙ ⲛⲓⲉⲕⲕⲗⲏⲥⲓⲁ ⲛⲧⲉ ⲛⲓϯⲙⲓ ⲟⲛ ⲉⲧⲉⲣ ⲛⲭⲣⲓⲁ ⲛⲉⲙ
ⲛⲓⲉⲕⲕⲗⲏⲥⲓⲁ ⲛⲧⲉ ⲛⲓϣⲁϥⲉⲩ ⲛⲏ ⲉⲧⲥⲁϧⲟⲩⲛ ϧⲉⲛ ⲡⲓⲃⲁⲣⲃⲁⲣⲓⲕⲟⲛ
ϩⲓⲛⲁ ⲛⲧⲉⲧⲉⲛⲉⲙⲓ ϫⲉ ϥϯ ϩⲗⲓ ⲛⲛⲓⲣⲉⲙ ⲛⲧⲟⲡⲟⲥ ⲁⲛ. ϣⲓⲛⲓ ⲇⲉ
ⲟⲩⲟϩ ⲭⲛⲁⲉⲙⲓ ϫⲉ ⲁϥⲓⲛⲓ ⲛⲟⲩⲕⲁϩⲥ ⲉϫⲉⲛ ⲛⲓⲥⲛⲏⲟⲩ ⲉⲧϣⲟⲡ ϧⲉⲛ


### 0035

ⲛⲓⲙⲁ ⲛⲧⲉ ⲭⲏⲙⲓ ⲛⲉⲙ ⲡⲉⲣⲛⲟⲩϫ ϫⲉ ϩⲓⲛⲁ ⲛⲥⲉϯ ⲛⲟⲩⲉⲣⲧⲟⲃ
ⲛⲥⲟⲩⲟ ⲉⲫⲟⲩⲁⲓ ⲫⲟⲩⲁⲓ ⲕⲁⲧⲁ ⲣⲱⲙⲓ ⲛⲧⲉⲙ ⲣⲟⲙⲡⲓ ⲉⲩϯ ⲙⲙⲱⲟⲩ
ⲉϯⲇⲓⲁⲕⲟⲛⲓⲁ ⲉⲑⲃⲉ ⲛⲏ ⲉⲧⲉⲣ ⲛⲭⲣⲓⲁ ⲉⲩⲟⲩⲱⲣⲡ ⲙⲙⲱⲟⲩ ⲉⲛⲓⲝⲉ‐
ⲛⲱⲛ ⲛⲧⲉ ⲛⲓⲕⲉⲗⲁⲫⲟⲥ ⲛⲉⲙ ⲛⲓⲭⲏⲣⲁ ⲛⲉ ⲛⲓⲟⲣⲣⲁⲛⲟⲥ ⲟⲩⲟϩ
ⲛⲁⲣⲉ ⲡⲓⲟⲩⲁⲓ ⲡⲓⲟⲩⲁⲓ ⲛⲧⲉ ⲛⲓⲙⲟⲛⲁⲭⲟⲥ ϥⲓ ⲣⲱⲟⲩϣ ⲛⲧⲉ ⲣⲟⲙⲡⲓ
ⲉϥϯ ⲙⲡⲓⲉⲣⲧⲟⲃ ⲛⲥⲟⲩⲟ ⲉⲃⲟⲗϧⲉⲛ ⲡⲉϥϧⲓⲥⲓ ⲛⲁⲅⲁⲡⲏ ⲟⲩⲟϩ ⲁ ⲫⲁⲓ
ⲉⲣ ⲕⲁϩⲥ ⲛⲱⲟⲩ ϣⲁ ⲉϧⲟⲩⲛ ⲉϯⲛⲟⲩ. ⲥⲉϫⲱ ⲛⲧⲁⲓⲕⲉϣⲣⲏⲣⲓ ⲛⲧⲁϥ
ⲟⲛ ⲛⲑⲟϥ ⲡⲉⲛⲓⲱⲧ ⲉⲑⲟⲩⲁⲃ ⲁⲃⲃⲁ ⲡⲁⲙⲱ ϫⲉ ⲁⲡⲁ ⲡⲓϩⲱⲣ ⲡⲓⲁⲥ‐
ⲕⲩⲧⲏⲥ ⲡⲓⲙⲁⲑⲏⲧⲏⲥ ⲛⲧⲉ ⲁⲃⲃⲁ ⲁⲛⲧⲱⲛⲓⲟⲥ ⲁϥⲟⲩⲱϣ ⲉϩⲓ ⲟⲩⲕⲟⲧ
ⲉⲣⲟϥ ⲛⲟⲩⲥⲟⲡ ⲁϥⲟⲗ (sic) ⲡⲉϥⲱⲓⲕ ⲛⲉⲙⲁϥ ⲛⲉⲙ ϫⲱⲓⲧ ⲃ︦ ⲉϥⲛⲁϣⲉ
ⲉⲙⲁⲩ ϣⲁⲣⲟϥ. ⲡⲉϫⲉ ⲁⲡⲁ ⲡⲁⲙⲱ ⲛⲁϥ ϫⲉ ⲟⲩ ⲛⲉ ⲛⲁⲓ ⲡⲓϩⲱⲣ.
(ⲗ︦ⲍ︦) ⲡⲉϫⲉ ⲁⲡⲁ ⲡⲓϩⲱⲣ ⲛⲁϥ ϫⲉ ⲟⲩⲉϩⲟⲟⲩ ⲛⲟⲩⲱⲧ ⲁⲓⲑⲁϣϥ
ⲉⲑⲣⲓⲟϩⲓ ϧⲁⲧⲟⲧⲕ ⲉⲑⲃⲉ ⲫⲁⲓ ⲁⲓⲓⲛⲓ ⲛⲧⲁⲕⲟⲩϫⲓ ⲛⲭⲣⲓⲁ ⲛⲉⲙⲏⲓ.
ⲁ ⲡⲓϧⲉⲗⲗⲟ ⲉⲙⲓ ϧⲉⲛ ⲡⲉϥⲕⲁϯ ϫⲉ ⲁϥⲙⲟⲣϥ ⲛϫⲉ ⲡⲓϩⲱⲣ ⲉϣⲧⲉⲙ‐
ⲟⲩⲱⲙ ⲛⲟⲩⲱⲓⲕ ⲛⲁⲗⲗⲟⲧⲣⲓⲟⲛ ⲟⲩⲟϩ ⲙⲉⲛⲉⲛⲥⲁ ⲟⲩⲥⲏⲟⲩ ⲟⲩⲛ ⲁ
ⲁⲃⲃⲁ ⲡⲁⲙⲱ ⲟⲩⲱϣ ⲉϯ ⲥⲃⲱ ⲛⲁϥ ⲉϣⲧⲉⲙⲁⲙⲟⲛⲓ ⲙⲡⲉϥⲟⲩⲱϣ


### 0036

ⲁϥϣⲁⲛϩⲱⲗ ϣⲁ ⲛⲓϧⲉⲗⲗⲟⲓ. ⲁϥⲧⲱⲛϥ ϩⲱϥ ⲛϫⲉ ⲁⲡⲁ ⲡⲁⲙⲱ ⲁϥϩⲓ
ⲟⲩⲕⲟⲧ ⲉⲁⲡⲁ ⲡⲓϩⲱⲣ ⲁϥϩⲱⲣⲡ ⲙⲡⲉϥⲱⲓⲕ ⲙⲡⲁⲧⲉϥϩⲱⲗ ϣⲁⲣⲟϥ
ⲛⲉⲙ ⲕⲉⲃⲁⲗⲕⲟⲩ ⲙⲙⲱⲟⲩ ⲉⲧⲁϥϣⲉ ⲇⲉ ⲉϧⲟⲩⲛ ⲡⲉϫⲉ ⲁⲛⲁ ⲡⲓϩⲱⲣ
ⲛⲁϥ ϫⲉ ⲟⲩ ⲛⲉ ⲛⲁⲓ ⲡⲁⲙⲱ. ⲡⲉϫⲉ ⲁⲡⲁ ⲡⲁⲙⲱ ⲛⲁϥ ϫⲉ ⲡⲁⲱⲓⲕ
ⲛⲉ ⲛⲉⲙ ⲡⲁⲙⲱⲟⲩ ϩⲓⲛⲁ ⲛⲧⲁϣⲧⲉⲙϯ ϧⲓⲥⲓ ⲛⲁⲕ ⲁⲓϩⲱⲣⲡ ⲙⲡⲁ‐
ⲕⲉⲱⲓⲕ ⲙⲡⲁϯⲓ ϣⲁⲣⲟⲕ. ⲁϥⲉⲣ ⲡⲁⲓϩⲱⲃ ⲅⲁⲣ ⲛϫⲉ ⲁⲛⲁ ⲡⲁⲙⲱ
ϩⲓⲛⲁ ⲛⲧⲉϥϯ ⲥⲃⲱ ⲛⲁϥ ϧⲉⲛ ⲟⲩⲭⲁ ⲣⲱϥ.
III. ⲉⲑⲃⲉ ⲉⲩⲁⲅⲣⲓ ⲡⲓⲇⲓⲁⲕⲱⲛ.
ϯⲛⲁⲉⲣ ϧⲏⲧⲥ ϩⲱϥ ϯⲛⲟⲩ ⲟⲩⲟϩ ⲛⲧⲁⲥⲁϫⲓ ⲉⲑⲃⲉ ⲁⲡⲁ ⲉⲩⲁⲅⲣⲓ
ⲡⲓⲇⲓⲁⲕⲱⲛ ⲛⲧⲉ ⲕⲱⲥⲧⲁⲛⲧⲓⲛⲟⲩⲡⲟⲗⲓⲥ ⲫⲏ ⲉⲧⲁ ⲅⲣⲏⲅⲟⲣⲓⲟⲥ ⲡⲓ‐
ⲉⲡⲓⲥⲕⲟⲡⲟⲥ ⲭⲁ ϫⲓϫ ⲉϫⲱϥ (ⲕⲏ) ⲕⲉ ⲅⲁⲣ ⲥⲉⲙⲡϣⲁ ⲛⲧⲉⲛⲫⲓⲣⲓ
ⲉⲑⲃⲉ ⲛⲉϥⲁⲣⲉⲧⲏ ⲫⲏ ⲉⲧⲁ ⲟⲩⲟⲛ ⲛⲓⲃⲉⲛ ϣⲟⲩϣⲟⲩ ⲉϫⲱϥ ⲁϥⲱⲛϧ
ⲇⲉ ϧⲉⲛ ϯϫⲓⲛⲱⲛϧ ⲛⲧⲉ ⲛⲓⲁⲡⲟⲥⲧⲟⲗⲟⲥ. ⲟⲩϩⲱⲃ ⲅⲁⲣ ⲛⲑⲙⲏⲓ ⲁⲛ
ⲡⲉ ⲛⲧⲉⲛⲭⲁ ⲣⲱⲛ ⲉⲛⲉϥϩⲏⲟⲩⲓ (sic) ⲛϣⲉⲛϩⲟ ⲛⲉⲙ ⲡⲉϥϫⲓ ⲛⲓ ⲉⲧϩⲏ


### 0037

ⲁⲗⲗⲁ ⲙⲁⲗⲗⲟⲛ ⲥⲉⲙⲡϣⲁ ⲛⲧⲉⲛⲥϧⲏⲧⲟⲩ ⲉⲑⲃⲉ ⲟⲩⲕⲱⲧ ⲛⲉⲙ ⲟⲩ‐
ϩⲏⲟⲩ ⲛⲛⲏ ⲉⲑⲛⲁⲱϣ ⲙⲙⲱⲟⲩ ϫⲉ ϩⲓⲛⲁ ⲛⲧⲟⲩϯ ⲱⲟⲩ ⲙⲫ︦ϯ︦ ⲡⲉⲛ‐
ⲥⲱⲧⲏⲣ ⲫⲏ ⲉⲧϯ ϫⲟⲙ ⲛⲛⲓⲣⲱⲙⲓ ⲉⲑⲣⲟⲩⲉⲣ ⲛⲁⲓ ⲕⲉ ⲅⲁⲣ ⲛⲑⲟϥ ϩⲱϥ
ⲁϥϯ ⲥⲃⲱ ⲛⲛⲓ ⲉϯϫⲓ ⲛⲱⲛϧ ⲉⲧϧⲉⲛ ⲡⲭ︦ⲥ︦ ⲟⲩⲟϩ ⲛⲑⲟϥ ⲁϥⲑⲣⲓⲕⲁϯ
ⲉϯⲅⲣⲁⲫⲏ ⲉⲑⲟⲩⲁⲃ ⲡⲛ︦ⲁ︦ⲧⲓⲕⲱⲥ ⲟⲩⲟϩ ⲁϥⲧⲁⲙⲟⲓ ⲉⲛⲓϣⲃⲱ ⲛϧⲉⲗⲗⲱ
ϫⲉ ⲟⲩ ⲛⲉ ⲕⲁⲧⲁ ⲫⲣⲏϯ ⲉⲧⲥϧⲏⲟⲩⲧ ϫⲉ ϩⲓⲛⲁ ⲛⲧⲉϥⲟⲩⲱⲛϩ ⲉⲃⲟⲗ
ⲛϫⲉ ⲫⲛⲟⲃⲓ ϫⲉ ⲉϥⲟⲓ ⲛⲣⲉϥⲉⲣ ⲛⲟⲃⲓ ⲡⲓⲥⲏⲩ ⲅⲁⲣ ⲧⲏⲣϥ ⲉⲧⲁϥⲁⲓϥ
ϩⲓ ⲡⲓⲧⲱⲟⲩ ⲁⲓⲁⲓϥ ϩⲱ ⲉⲓϣⲟⲡ ⲛϧⲏⲧϥ ⲛⲉⲙⲁϥ ⲉⲣⲉ ⲡⲓⲟⲩⲁⲓ ⲙⲙⲟⲛ
ⲟⲣϥ ϧⲁⲣⲓ ϧⲁⲣⲟϥ ϧⲉⲛ ⲡⲓⲉϫⲱⲣϩ ⲛⲧⲉ ⲡⲥⲁⲃⲃⲁⲧⲟⲛ ⲛⲉⲙ ⲡⲓⲉϩⲟⲟⲩ
ⲛϯⲕⲩⲣⲓⲁⲕⲏ ϣⲁⲓⲁⲓⲧⲟⲩ ϧⲁⲧⲟⲧϥ. ϩⲓⲛⲁ ⲛⲧⲉϣⲧⲉⲙ ⲟⲩⲁⲓ ⲙⲉⲩⲓ
ⲉⲣⲟⲓ ϫⲉ ⲉⲓϣⲟⲩϣⲟⲩ ⲉϫⲱϥ ⲓⲉ (ⲗ︦ⲑ︦) ⲉⲓϯ ϩⲙⲟⲧ ⲛⲁϥ ϯϯ ⲙⲡⲭ︦ⲥ︦
ⲙⲙⲉⲑⲣⲉ ⲉⲣⲟⲓ ϫⲉ ⲡϩⲟⲩⲟ ⲛⲧⲉ ⲛⲉϥⲁⲣⲉⲧⲏ ⲁⲓⲛⲁⲩ ⲛⲁⲓ ⲉϯⲛⲁⲥ‐
ϧⲏⲧⲟⲩ ⲛⲱⲧⲉⲛ ⲉⲟⲩϩⲏⲟⲩ ⲛⲛⲏ ⲉⲑⲛⲁⲱϣ ⲙⲙⲱⲟⲩ ⲛⲉⲙ ⲛⲏ ⲉⲑⲛⲁⲥⲱ‐
ⲧⲉ ⲉⲣⲱⲟⲩ ⲛⲥⲉϯ ⲱⲟⲩ ⲙⲡⲭ︦ⲥ︦ ⲫⲏ ⲉⲧϯ ϫⲟⲙ ⲛⲛⲉϥⲉⲃⲓⲁⲓⲕ ⲉⲑⲣⲟⲩ‐
ⲓⲣⲓ ⲙⲡⲉⲑⲣⲁⲛⲁϥ ⲁⲛⲟⲕ ϩⲱ ⲛⲧⲁⲉⲣ ⲡⲉⲙⲡϣⲁ ⲛⲧⲁⲙⲱⲧⲉⲛ ϫⲉ ⲓⲥϫⲉⲛ
ⲧⲉϥⲁⲣⲭⲏ ⲡⲱⲥ ϣⲁⲧⲉϥⲓ ⲉⲛⲁⲓϣⲓ ⲛⲉⲙ ⲛⲁⲓⲛⲓϣϯ ⲛⲁⲥⲕⲩⲥⲓⲥ ϣⲁⲧⲉϥ‐


### 0038

ϫⲉⲕ ⲝ̄ ⲛⲣⲟⲙⲡⲓ ⲟⲩⲟϩ ⲡⲁⲓⲣⲏϯ ⲁϥⲙⲧⲟⲛ ⲙⲙⲟϥ ⲕⲁⲧⲁ ⲫⲣⲏϯ ⲉⲧⲥ‐
ϧⲏⲟⲩⲧ ϫⲉ ϧⲉⲛ ⲟⲩⲕⲟⲩϫⲓ ⲛⲥⲏⲟⲩ ϥϫⲱⲕ ⲛⲟⲩⲙⲏϣ ⲛⲣⲟⲙⲡⲓ ⲉⲃⲟⲗ.
ⲡⲁⲓⲣⲱⲙⲓ ⲟⲩⲛ ⲉⲧⲉⲛⲫⲓⲣⲓ ⲉⲣⲟϥ ⲛⲉⲟⲩⲣⲉⲙ ⲡⲟⲛⲧⲟⲥ ⲡⲉ ϧⲉⲛ ⲡⲉϥ‐
ϣⲗⲟⲗ ⲁϥⲉⲣ ϣⲏⲣⲓ ⲛⲟⲩⲡⲣⲉⲥⲃⲩⲧⲉⲣⲟⲥ ⲛⲧⲉ ϯⲩⲃⲉⲣⲓⲁ ⲫⲁⲓ ⲉⲧⲁ ⲡⲓ‐
ⲙⲁⲕⲁⲣⲓⲟⲥ ⲃⲁⲥⲓⲗⲓⲟⲥ ⲡⲓⲉⲡⲓⲥⲕⲟⲡⲟⲥ ⲛⲧⲉ ⲕⲁⲡⲡⲁⲇⲟⲕⲓⲁ ⲁⲓϥ ⲙⲡⲣⲉⲥ‐
ⲃⲩⲧⲉⲣⲟⲥ ⲉϯⲉⲕⲕⲗⲏⲥⲓⲁ ⲑⲏ ⲉⲧϧⲉⲛ ⲛⲓⲁⲣⲕⲉⲩⲥ ⲟⲩⲟϩ ⲙⲉⲛⲉⲛⲥⲁ
ⲑⲣⲉϥⲙⲟⲩ ⲛϫⲉ ⲡⲓⲁⲅⲓⲟⲥ ⲃⲁⲥⲓⲗⲓⲟⲥ ⲡⲓⲉⲡⲓⲥⲕⲟⲡⲟⲥ ⲛⲉ ⲡⲉϥⲓⲱⲧ
ⲕⲁⲧⲁ ⲫ︦ϯ︦ ⲡⲓⲡⲣⲉⲥⲃⲩⲧⲉⲣⲟⲥ ⲁϥⲓ ⲛϫⲉ ⲉⲩⲁⲅⲣⲓ ⲉⲕⲱⲥⲧⲁⲛⲧⲓⲛⲟⲩ‐
ⲡⲟⲗⲓⲥ ⲉϥϫⲏⲕ ⲛⲥⲃⲱ (ⲙ︦) ⲛⲉ ⲁϥϣⲱⲡⲓ ⲅⲁⲣ ⲡⲉ ⲉϥⲙⲟϣⲓ ⲛⲥⲁ
ⲛⲓϣⲉ ⲛⲧⲁⲧⲥⲓ ⲛⲧⲉ ⲡⲓⲁⲅⲓⲟⲥ ⲃⲁⲥⲓⲗⲓⲟⲥ ⲫⲁⲓ ⲇⲉ ⲁϥⲧⲟⲙϥ ⲉⲅⲣⲏ‐
ⲅⲟⲣⲓⲟⲥ ⲡⲓⲉⲡⲓⲥⲕⲟⲡⲟⲥ ⲛⲧⲉ ⲕⲱⲥⲧⲁⲛⲧⲓⲛⲟⲩⲡⲟⲗⲓⲥ ⲟⲩⲟϩ ⲉⲧⲁϥⲛⲁⲩ
ⲉⲧⲉϥⲥⲃⲱ ⲛⲉⲙ ⲡⲉϥⲕⲁϯ ϫⲉ ⲛⲁⲛⲉϥ ⲁϥⲁⲓϥ ⲛⲇⲓⲁⲕⲱⲛ ϫⲉ ⲟⲩⲏⲓ
ⲅⲁⲣ ⲛⲉ ⲟⲩⲣⲱⲙⲓ ⲡⲉ ⲛⲥⲟⲫⲟⲥ ⲉϥⲁⲙⲟⲛⲓ ⲛⲧⲟⲧϥ ⲥⲁⲃⲟⲗ ⲛⲛⲓⲡⲟⲑⲟⲥ
ⲟⲩⲟϩ ⲉϥⲟⲓ ⲛⲇⲓⲁⲕⲱⲛ ⲛⲁⲧⲁⲣⲓⲕⲓ ⲛⲉ ⲁϥⲓ ⲅⲁⲣ ϩⲱϥ ⲡⲉ ⲉⲕⲱⲥⲧⲁⲛ‐
ⲧⲓⲛⲟⲩⲡⲟⲗⲓⲥ ⲛⲉⲙ ⲛⲉⲛⲓⲟϯ ⲛⲉⲡⲓⲥⲕⲟⲡⲟⲥ ϧⲉⲛ ⲡⲥⲏⲟⲩ ⲛϯⲥⲩⲛⲟⲇⲟⲥ
ⲉⲧⲁⲥϣⲱⲡⲓ ϧⲉⲛ ⲕⲱⲥⲧⲁⲛⲧⲓⲛⲟⲩⲡⲟⲗⲓⲥ ⲟⲩⲟϩ ⲛⲑⲟϥ ⲁϥϭⲣⲟ ⲉⲛⲓ‐
ϩⲉⲣⲉⲧⲓⲕⲟⲥ ⲧⲏⲣⲟⲩ. ⲛⲑⲟϥ ⲇⲉ ⲟⲩⲛ ⲡⲁⲓ ⲉⲩⲁⲅⲣⲓ ⲛⲉⲙ ⲛⲉⲕⲧⲁⲣⲓⲟⲥ


### 0039

ⲡⲓⲉⲛⲓⲥⲕⲟⲡⲟⲥ ⲉⲩϩⲓⲟⲓ ⲛⲉⲙ ⲛⲟⲩⲉⲣⲏⲟⲩ ⲛϩⲟ ⲟⲩⲃⲉ ϩⲟ ϫⲉ ⲟⲩⲏⲓ
ⲛⲑⲟϥ ⲛⲁϥⲣⲏⲥ ⲡⲉ ϧⲉⲛ ⲛⲓⲅⲣⲁⲣⲏ ⲉⲙⲁϣⲱ ⲟⲩⲟϩ ⲛⲁⲣⲉ ⲡⲉϥⲕⲁϯ
ⲥⲉⲃⲧⲱⲧ ⲡⲉ ⲉⲥⲟϩⲓ ⲛⲛⲓϩⲉⲣⲉⲧⲓⲕⲟⲥ ⲧⲏⲣⲟⲩ ϧⲉⲛ ⲧⲉϥⲥⲟⲫⲓⲁ. ⲁϥ‐
ϣⲱⲡⲓ ⲟⲩⲛ ⲉϥⲟⲓ ⲛⲥⲟⲩⲓⲛ ϧⲉⲛ ⲕⲱⲥⲧⲁⲛⲧⲓⲛⲟⲩⲡⲟⲗⲓⲥ ϫⲉ ⲁϥϯ
ⲟⲩⲃⲉ ⲛⲓϩⲉⲣⲉⲧⲓⲕⲟⲥ ϧⲉⲛ ⲟⲩⲉⲧϫⲱⲣⲓ ⲛⲉⲙ ϩⲁⲛ ⲥⲁϫⲓ ⲉⲩⲫⲉ‐
ⲣⲓⲱⲟⲩ ⲉⲣⲉ ϯⲃⲁⲕⲓ ⲧⲏⲣⲥ ϯ ⲱⲟⲩ ⲛⲁϥ ⲉⲙⲁϣⲱ (ⲙ︦ⲁ︦) ⲙⲉⲛⲉⲛⲥⲁ
ⲧⲁⲓⲥⲃⲱ ⲧⲏⲣⲥ ⲭⲟⲩⲱϣ (sic) ⲉⲑⲃⲉ ϯⲙⲉⲧϭⲁⲥⲓ ϩⲏⲧ ⲉⲧⲁⲥϣⲱⲡⲓ
ⲙⲙⲟϥ ⲁϥϩⲉⲓ ⲉⲧⲟⲧϥ ⲙⲡⲓⲇⲉⲙⲱⲛ ⲛⲧⲉ ϯⲉⲡⲓⲑⲩⲓⲁ ⲛⲧⲉ ⲛⲓϩⲓⲟⲓ
ϧⲉⲛ ⲟⲩⲙⲉⲩⲓ ⲕⲁⲧⲁ ⲫⲣⲏϯ ⲉⲧⲁϥⲧⲁⲙⲟⲛ ⲛⲑⲟϥ ⲉⲫⲁⲓ ⲙⲉⲛⲉⲛⲥⲁ ⲟⲩ-
ⲥⲏⲟⲩ ϩⲟⲧⲉ ⲉⲧⲁϥⲉⲣ ⲣⲉⲙϩⲉ ⲉⲃⲟⲗϩⲁ ⲡⲓⲡⲁⲑⲟⲥ. ⲛⲉ ⲁ ϯⲕⲉⲥϩⲓⲙⲓ ⲅⲁⲣ
ϩⲱⲥ ⲡⲉ ⲙⲉⲛⲣⲓⲧϥ ⲉⲙⲁϣⲱ ⲛⲁϥⲉⲣ ϩⲟϯ ⲅⲁⲣ ⲡⲉ ⲛϫⲉ ⲉⲩⲁⲅⲣⲓ ϧⲁ
ⲧϩⲏ ⲙⲫ︦ϯ︦ ⲙⲡⲉϥⲉⲣ ⲛⲟⲃⲓ ⲛⲉⲙⲁⲥ ϫⲉ ⲟⲩⲏⲓ ⲅⲁⲣ ϯⲥϩⲓⲙⲓ ⲟⲩⲥϩⲓⲙⲓ
ϧⲁ ϩⲁⲓ ⲧⲉ ⲟⲩⲟϩ ⲛⲑⲟϥ ϩⲱϥ ⲁϥⲁⲣⲉϩ ⲉⲧⲉϥⲥⲩⲛⲏⲇⲏⲥⲓⲥ ⲉⲑⲃⲉ ϫⲉ
ⲛⲉ ⲫⲁ ⲟⲩⲛⲓϣϯ ⲛⲅⲉⲛⲟⲥ ⲡⲉ ⲉϥⲧⲁⲓⲏⲟⲩⲧ ⲉⲙⲁϣⲱ ⲟⲩⲟϩ ⲟⲛ ⲁϥⲙⲟⲕ‐
ⲙⲉⲕ ⲛϧⲣⲏⲓ ⲛϧⲏⲧϥ ⲉⲑⲃⲉ ⲑⲙⲁⲓⲏ ⲙⲡⲓϣⲓⲡⲓ ⲛⲉⲙ ⲡⲓⲛⲟⲃⲓ ⲛⲉⲙ ⲡⲓϩⲁⲛ
ⲟⲩⲟϩ ϫⲉ ⲥⲉⲛⲁⲣⲁϣⲓ ⲙⲙⲟϥ ⲛϫⲉ ⲛⲓϩⲉⲣⲉⲥⲓⲥ (sic) ⲧⲏⲣⲟⲩ ⲉⲧⲁϥ‐
ⲑⲉⲃⲓⲱⲟⲩ ⲁϥϯ ϩⲟ ⲇⲉ ⲉⲫϯ ϧⲉⲛ ⲟⲩϭⲱⲗⲕ ⲉϥⲧⲱⲃϩ ϫⲉ ⲛⲧⲉϥⲉⲣ‐
ⲃⲟⲏⲑⲓⲛ ⲉⲣⲟϥ ⲉⲃⲟⲗⲉⲛ ⲡⲓⲛⲁⲑⲟⲥ ⲛⲉⲙ ⲡⲓⲡⲟⲗⲉⲙⲟⲥ ⲉⲧⲭⲏ ϩⲓ‐
ϫⲱϥ ϫⲉ ⲟⲩⲏⲓ ⲅⲁⲣ ⲛⲉⲁ ϯⲥϩⲓⲙⲓ ϣⲱⲡⲓ ⲉⲥⲙⲏⲛ ⲉⲣⲟϥ ⲡⲉ ϧⲉⲛ


### 0040

ⲡⲉϥⲗⲓⲃⲓ ϣⲁⲧⲉⲥⲉⲣ ⲥⲣⲟϩ ⲛⲁϥⲟⲩⲱϣ ⲉⲫⲱⲧ ⲛⲧⲟⲧⲥ ⲡⲉ ⲟⲩⲟϩ
ⲛⲁϥϫⲓⲛⲓ ⲙⲡⲓⲥⲁⲕ ⲁⲛ ⲡⲉ (ⲙ︦ⲃ︦) ϫⲉ ⲟⲩⲏⲓ ⲛⲁⲣⲉ ⲛⲉϥⲙⲉⲩⲓ ⲥⲟⲛϩ
ⲡⲉ ⲉϯϩⲩⲇⲟⲛⲏ ϩⲱⲥ ⲁⲗⲟⲩ. ⲡⲉϥⲱⲥⲕ ⲇⲉ ⲛϫⲉ ⲡⲓⲛⲁⲓ ⲛⲧⲉ ⲫϯ
ⲉⲧⲁϩⲟϥ ⲁⲗⲗⲁ ϩⲓⲧⲉⲛ ⲛⲉϥϯ ϩⲟ ⲛⲉⲙ ⲧⲉϥⲧⲱⲃϩ ⲁϥⲓ ϣⲁⲣⲟϥ
ⲛⲭⲱⲗⲉⲙ ⲁϥϯ ⲛⲟⲙϯ ⲛⲁϥ ⲉⲃⲟⲗϩⲓⲧⲉⲛ ⲟⲩϭⲱⲣⲡ ⲉⲃⲟⲗ ⲙⲡⲁⲧⲉ
ϩⲗⲓ ⲙⲡⲉⲧϩⲱⲟⲩ ⲧⲁϩⲟϥ ⲛⲉ ϯⲥϩⲓⲙⲓ. ⲁ ⲡⲟ︦ⲥ︦ ⲟⲩⲱⲣⲡ ⲛϩⲁⲛ
ⲁⲅⲅⲉⲗⲟⲥ ϣⲁⲣⲟϥ ϧⲉⲛ ⲟⲩϫⲓⲛⲛⲁⲩ ⲛⲧⲉ ⲛⲓⲉϫⲱⲣϩ ⲉⲩⲭⲏ ϧⲉⲛ
ϩⲁⲛ ⲥⲃⲱ ⲉⲩⲫⲉⲣⲓⲱⲟⲩ ⲙⲡⲓⲥⲙⲟⲧ ⲛϩⲁⲛ ⲙⲁⲧⲟⲓ ⲛⲧⲉ ⲡⲓⲉⲡⲁⲣⲭⲟⲥ
ⲟⲩⲟϩ ⲁⲩⲧⲁϩⲟϥ ⲁⲩϩⲟⲗⲙⲉϥ ⲙⲫⲣⲏϯ ϫⲉ ⲉⲩⲱⲗⲓ ⲙⲙⲟϥ ⲉⲫⲙⲁ
ⲙⲡⲓⲇⲓⲕⲁⲥⲧⲏⲥ ϩⲱⲥ ϫⲉ ⲁⲩⲥⲟⲛϩϥ ⲛⲉⲙ ϩⲁⲛ ⲕⲉⲥⲓⲛⲱⲟⲩⲓ ϧⲉⲛ
ϩⲁⲛ ⲥⲓⲣⲁ ⲉⲁⲩϯ ⲕⲟⲗⲗⲁⲣⲓⲟⲛ ⲉϧⲏⲧϥ ⲛⲉⲙ ϩⲁⲛ ⲡⲉⲇⲏⲥ ⲉⲩⲟⲓ
ⲙⲫⲣⲏϯ ϫⲉ ⲉⲧⲁⲩⲓ ⲛⲥⲱϥ ⲁⲗⲗⲁ ⲙⲡⲟⲩⲧⲁⲙⲟϥ ⲉϯⲉⲧⲓⲁ ϫⲉ ⲟⲩⲧⲉ
ⲓⲉ ϫⲉ ⲉⲩⲁⲙⲟⲛⲓ ⲙⲙⲟϥ ⲉⲑⲃⲉ ⲁϣ ⲛϩⲱⲃ. ⲛⲑⲟϥ ⲇⲉ ⲁϥⲙⲉⲩⲓ
ϧⲉⲛ ⲡⲉϥϩⲏⲧ ϫⲉ ⲉⲧⲁⲩⲓ ⲛⲥⲱϥ ⲉⲑⲃⲉ ⲡⲓϩⲱⲃ ⲉⲧⲧⲏ ⲉϥⲙⲉⲩⲓ ϫⲉ


### 0041

ⲉⲧⲁ ⲡⲉⲥⲣⲱⲙⲓ ⲥⲉⲙⲓ ⲉⲣⲟϥ ⲉⲡⲓⲉⲡⲁⲣⲭⲟⲥ. ⲗⲟⲓⲡⲟⲛ ⲁϥϣⲱⲡⲓ ⲉϥ‐
ⲧⲟⲙⲧ ⲉⲃⲟⲗ ⲉⲙⲁϣⲱ ⲡⲓⲁⲅⲅⲉⲗⲟⲥ ⲇⲉ ϩⲱϥ ⲫⲏ ⲉⲧⲁϥⲟⲩⲱⲛϩ ⲉⲣⲟϥ
ⲁϥϣⲟⲡⲧϥ ⲉⲭⲉⲣⲉⲃ ⲙⲡⲉϥⲙⲑⲟ ⲉⲁϥⲉⲣ ⲙⲫⲣⲏϯ ⲛⲟⲩⲁⲓ ⲛⲛⲉϥϣⲫⲏⲣ
ⲉⲁϥⲓ ⲉϫⲉⲛ ⲡⲉϥϣⲓⲛⲓ ⲉϯⲛⲟⲙϯ ⲛⲁϥ (ⲙ︦ⲅ︦) ⲡⲉϫⲁϥ ⲛⲁϥ ⲉϥⲥⲟⲛϩ
ⲛⲉⲙ ⲛⲓⲥⲓⲛⲱⲟⲩⲓ ϫⲉ ⲉⲩⲁⲙⲟⲛⲓ ⲙⲙⲟⲕ ⲉⲑⲃⲉ ⲟⲩ ⲡⲁⲟⲥ ⲡⲓⲇⲓⲁⲕⲱⲛ.
ⲡⲉϫⲁϥ ⲛⲁϥ ϫⲉ ϯⲙⲉⲑⲙⲏⲓ ϯⲉⲙⲓ ⲉⲣⲟⲥ ⲁⲛ ⲡⲁⲙⲉⲩⲓ ⲇⲉ ϫⲱ
ⲙⲙⲟⲥ ⲛⲏⲓ ϫⲉ ⲡⲁⲫⲙⲁⲛ ⲛⲣⲱⲙⲓ ⲁϥⲥⲉⲙⲓ ⲉⲣⲟⲓ ⲙⲏⲡⲱⲥ ⲉⲧⲁ
ⲟⲩⲭⲟϩ ⲙⲙⲉⲧⲁⲧⲕⲁϯ ⲕⲓⲙ ⲉⲣⲟϥ ϯⲉⲣ ϩⲟϯ ⲟⲩⲛ ⲙⲏⲡⲱⲥ ⲉⲧⲁϥϯ
ⲛϩⲁⲛ ⲭⲣⲏⲙⲁ ⲙⲡⲓⲇⲓⲕⲁⲥⲧⲏⲥ ⲛⲧⲉϥⲧⲁⲕⲟⲓ ⲛⲭⲱⲗⲉⲙ ϧⲉⲛ ⲟⲩϭⲓ
ⲛϫⲟⲛⲥ. ⲡⲉϫⲉ ⲡⲁⲅⲅⲉⲗⲟⲥ ⲛⲁϥ ϫⲉ ⲓⲥϫⲉ ⲭⲛⲁⲥⲱⲧⲉⲙ ⲛⲥⲱⲓ ⲁⲛⲟⲕ
ϧⲁ ⲡⲉⲕϣⲣⲏⲣ ⲓⲉ ⲥⲉⲣ ⲛⲟϥⲣⲓ ⲛⲁⲕ ⲁⲛ ϫⲉ ⲉϣⲱⲡⲓ ϧⲉⲛ ⲧⲁⲓⲃⲁⲕⲓ.
ⲡⲉϫⲉ ⲉⲩⲁⲅⲣⲓ ⲛⲁϥ ϫⲉ ⲉϣⲱⲡ ⲛⲧⲉ ⲫ︦ϯ︦ ⲥⲟⲧⲧ ⲉⲃⲟⲗϧⲉⲛ ⲧⲁⲓ
ⲁⲛⲁⲅⲕⲏ ⲟⲩⲟϩ ⲛⲧⲉⲕⲛⲁⲩ ⲉⲣⲟⲓ ϧⲉⲛ ⲧⲁⲓⲃⲁⲕⲓ ⲕⲱⲥⲧⲁⲛⲧⲓⲛⲟⲩⲡⲟ‐
ⲗⲓⲥ ⲁϫⲟⲥ ϫⲉ ⲕⲁⲗⲱⲥ ⲁⲕϭⲓ ⲛⲧⲁⲓⲇⲓⲙⲱⲣⲓⲁ ⲑⲁⲓ. ⲡⲉϫⲉ ⲡⲓⲁⲅⲅⲉ‐
ⲗⲟⲥ ⲛⲁϥ ⲉϥⲟⲓ ⲙⲫⲣⲏϯ ⲛⲟⲩϣⲣⲏⲣ ⲛⲧⲁϥ ϫⲉ ϯⲛⲁⲓⲛⲓ ⲛⲁⲕ
ⲡⲓⲉⲩⲁⲅⲅⲉⲗⲓⲟⲛ ⲱⲣⲕ ⲛⲏⲓ ϫⲉ ϯⲛⲁϣⲱⲡⲓ ⲁⲛ ϫⲉ ϧⲉⲛ ⲧⲁⲓⲡⲟⲗⲓⲥ
ⲟⲩⲟϩ ⲭⲛⲁϥⲓ ⲣⲱⲟⲩϣ ϧⲁ ⲡⲟⲩϫⲁⲓ ⲛⲧⲉⲕⲯⲩⲭⲏ ⲁⲛⲟⲕ ϯⲛⲁⲛⲁϩ


### 0042

ⲙⲉⲕ ⲉⲃⲟⲗϧⲉⲏ ⲧⲁⲓⲁⲅⲁⲡⲏ. ⲟⲩⲟϩ ⲁϥⲱⲣⲕ ⲛⲁϥ ⲙⲡⲁⲓⲣⲏϯ ⲉϫⲛ
ⲡⲓⲉⲩⲁⲅⲅⲉⲗⲓⲟⲛ ϫⲉ ⲉⲃⲏⲗ (ⲙ︦ⲇ︦) ⲉⲟⲩⲗⲁ ⲟⲩⲁⲓ ⲛⲉϩⲟⲟⲩ ⲉϯⲛⲁⲁⲓϥ
ϣⲁϯⲁⲗⲟ ⲛⲛⲁϩⲃⲱⲥ ⲉⲡⲓϫⲟⲓ ϯⲛⲁϣⲉ ⲛⲏⲓ ⲉⲃⲟⲗ ⲛϧⲏⲧⲥ. ⲥⲁⲧⲟⲧⲥ
ⲇⲉ ⲉⲧⲁϥⲱⲣⲕ ⲁϥⲛⲉϩⲥⲓ ⲉⲡϣⲱⲓ ϧⲉⲛ ϯϫⲓ ⲛⲛⲁⲩ ⲉⲧⲁϥⲛⲁⲩ ⲉⲣⲟⲥ
ϧⲉⲛ ⲡⲓⲉϫⲱⲣϩ ⲟⲩⲟϩ ⲡⲉϫⲁϥ ϫⲉ ⲕⲁⲛ ⲉϣⲱⲡ ⲉⲧⲁⲓⲱⲣⲕ ϧⲉⲛ ⲟⲩ‐
ⲣⲁⲥⲟⲩⲓ ⲁⲗⲗⲁ ⲧⲉⲱⲥ ⲁⲓⲱⲣⲕ ⲙⲡⲓⲁⲛⲁϥ. ⲁϥⲧⲱⲛϥ ⲇⲉ ⲥⲁⲧⲟⲧϥ ⲁϥ
ⲧⲁⲗⲟ ⲛⲛⲉϥⲥⲕⲉⲩⲟⲥ ⲛⲉⲙ ⲛⲉϥϩⲃⲱⲥ ⲉⲡⲓϫⲟⲓ ⲟⲩⲟϩ ⲁϥⲉⲣ ϩⲱⲧ
ⲉⲓ︦ⲗ︦ⲏ︦︦ⲙ︦ ⲟⲩⲟϩ ⲁⲥϣⲟⲡϥ ⲉⲣⲟⲥ ⲙⲙⲁⲩ ϧⲉⲛ ⲟⲩⲣⲁϣⲓ ⲛϫⲉ ϯⲙⲁⲕⲁ‐
ⲣⲓⲁ ⲙⲉⲗⲁⲛⲏ ϯⲣⲱⲙⲉⲟⲥ. ⲡⲁⲗⲓⲛ ⲟⲛ ⲁ ⲡⲓⲇⲓⲁⲃⲟⲗⲟⲥ ϯ ⲛϣⲟⲧ ⲉⲡⲉϥ‐
ϩⲏⲧ ⲙⲫⲣⲏϯ ⲙⲫⲁⲣⲁⲱ ⲡⲓⲥⲏⲟⲩ ⲟⲩⲟϩ ⲁ ⲡⲉϥϩⲏⲧ ϭⲓ ⲥⲁⲛⲓⲥ
ⲟⲩⲟϩ ⲁϥⲉⲣ ϩⲏⲧ ⲃ︦ ⲟⲩⲟϩ ⲉⲃⲟⲗϩⲓⲧⲉⲛ ϯⲙⲉⲧⲁⲗⲟⲩ ⲉⲥⲃⲉⲣⲃⲉⲣ ⲛⲉⲙ
ⲡⲓϩⲟⲩⲟ ⲛⲥⲃⲱ ⲛⲧⲉ ⲛⲓⲥⲁϫⲓ ⲛⲉⲙ ⲉⲃⲟⲗⲉⲛ ⲡⲓϫⲓ ⲛϣⲓⲃϯ ⲛⲧⲉ
ⲛⲓϩⲃⲱⲥ ⲉⲧⲥⲁⲓⲱⲟⲩ ⲛⲟⲩⲑⲟ ⲛⲣⲏϯ ⲉϥϣⲓⲃϯ ⲛⲥⲟⲡ ⲃ︦ ⲙⲙⲏⲛⲓ ϣⲁ‐
ⲧⲉϥϩⲉⲓ ⲉϧⲣⲏⲓ ⲉⲟⲩⲙⲉⲧϭⲁⲥⲓ ϩⲏⲧ ⲛⲉⲙ ⲟⲩϩⲩⲇⲟⲛⲏ ⲛⲧⲉ ⲡⲓⲥⲱⲙⲁ
ⲁⲗⲗⲁ ⲫ︦ϯ︦ ⲫⲏ ⲉⲧϣⲱϣⲧ ⲙⲡⲓⲧⲁⲕⲟ ⲉⲃⲟⲗϩⲁ ⲛⲉϥⲣⲱⲙⲓ ⲛⲥⲏⲟⲩ
ⲛⲓⲃⲉⲛ ⲁϥⲓⲛⲓ ⲛⲟⲩϫⲟⲥⲉ ⲛϧⲙⲟⲙ ⲛⲁⲣⲟϣ ⲉϩⲣⲏⲓ ⲉϫⲱϥ ϣⲁⲧⲉϥϭⲓ
ⲟⲩⲛⲓϣϯ ⲛⲓⲁⲃⲓ ϣⲁⲧⲉ (ⲙ︦ⲉ︦) ⲧⲉϥⲥⲁⲣⲝ ϣⲙⲁ ⲙⲫⲣⲏϯ ⲛⲟⲩⲕⲁⲡ


### 0043

ⲑⲁⲓ ⲉⲧⲁⲥϯ ⲛⲁⲓϧⲓⲥⲓ ⲧⲏⲣⲟⲩ ⲛⲁϥ ϧⲉⲛ ⲡⲉⲧϩⲏⲡ ⲛⲧⲉ ⲡⲓⲡⲁⲑⲟⲥ
ⲉⲧⲁ ⲛⲓⲥⲏⲓⲛⲓ ⲉⲣⲉⲛⲕⲁⲕⲓⲛ ⲙⲡⲟⲩϣϫⲉⲙϫⲟⲙ ⲛⲧⲁⲗϭⲟϥ. ⲡⲉϫⲉ
ϯⲁⲅⲓⲁ ⲙⲉⲗⲁⲛⲏ ⲛⲁϥ ϫⲉ ⲡⲁϣⲏⲣⲓ ⲉⲩⲁⲅⲣⲓ ϫⲉ ⲉⲧⲁⲓⲓⲁⲃⲓ ⲉⲧⲟⲥⲕ
ⲛⲧⲁⲕ ⲣⲁⲛⲁ ⲙⲙⲟⲓ ⲁⲛ ⲙⲡⲉⲣⲭⲱⲡ ⲙⲡⲉⲕⲙⲉⲩⲓ ⲉⲣⲟⲓ ⲁⲣⲏⲟⲩ ϯⲛⲁϣ‐
ϫⲉⲙϫⲟⲙ ⲛⲧⲁⲗϭⲟⲕ ⲁϫⲉ ⲛⲉⲕⲙⲉⲩⲓ ⲛⲏⲓ ϩⲉⲛ ⲟⲩⲡⲁⲣⲣⲏⲥⲓⲁ ⲙⲙⲟⲛ
ϯⲛⲁⲩ ⲉⲣⲟⲕ ϫⲉ ⲉⲧⲁ ⲫⲁⲓ ϣⲱⲡⲓ ⲙⲙⲟⲕ ⲁⲛ ⲁϭⲛⲉ ⲫ︦ϯ︦. ⲧⲟⲧⲉ
ⲁϥⲟⲩⲱⲛϩ ⲛⲛⲉϥⲙⲉⲩⲓ ⲧⲏⲣⲟⲩ ⲛⲁⲥ ⲉⲃⲟⲗ. ⲛⲑⲟⲥ ⲇⲉ ⲡⲉϫⲁⲥ ⲛⲁϥ
ϫⲉ ⲙⲁ ⲣⲱⲕ ⲛⲏⲓ ϫⲉ ⲭⲛⲁϯ ⲙⲡⲓⲥⲭⲏⲙⲁ ⲛⲧⲉ ϯⲙⲉⲧⲙⲟⲛⲁⲭⲟⲥ
ϩⲓⲱⲧⲕ ⲟⲩⲟϩ ⲕⲁⲛ ⲙⲉⲛ ϫⲉ ⲁⲛⲟⲕ ⲟⲩⲣⲉϥⲉⲣ ⲛⲟⲃⲓ ϯⲛⲁⲧⲱⲃϩ ⲙⲡⲁ‐
ⲛⲟⲩϯ ⲉⲑⲣⲉϥϯ ⲙⲡⲓⲟⲩϫⲁⲓ ⲛⲁⲕ ⲛϩⲙⲟⲧ. ⲛⲑⲟϥ ⲇⲉ ⲁϥϯ ⲣⲱϥ
ⲛⲁⲥ ⲟⲩⲟϩ ⲙⲉⲛⲉⲛⲥⲁ ϩⲁⲛ ⲟⲩⲕⲟⲩϫⲓ ⲛⲉϩⲟⲟⲩ ⲁϥⲟⲩϫⲁⲓ ⲁϥⲧⲱⲛϥ
ⲁϥϯ ⲙⲡⲓⲥⲭⲏⲙⲁ ⲉϫⲱϥ ⲁϥⲓ ⲉⲃⲟⲗ ⲁϥⲙⲁϣⲓ ⲁϥϣⲉ ⲛⲁϥ ⲉⲡⲓ
ⲧⲱⲟⲩ ⲛⲧⲉ ⲡⲉⲣⲛⲟⲩϫ ⲫⲏ ⲉⲧⲭⲏ ϧⲉⲛ ⲭⲏⲙⲓ ⲟⲩⲟϩ ⲁϥϣⲱⲡⲓ
ⲙⲙⲁⲩ ⲛⲣⲟⲙⲡⲓ ⲥⲛⲟⲩϯ ⲟⲩⲟϩ ϧⲉⲛ ϯⲙⲁϩ ⲅ︦ϯ ⲛⲣⲟⲙⲡⲓ ⲁϥⲓ ⲉⲃⲟⲗ
ⲙⲙⲁⲩ ⲁϥϣⲉ ⲛⲁϥ ⲉⲡⲓϣⲁ (ⲙⲋ) ϥⲉ ⲛⲧⲉ ⲛⲣⲓ (sic) ⲁϥϣⲱⲡⲓ ⲙⲙⲁⲩ
ⲙⲓⲉ ⲛⲣⲟⲙⲡⲓ ⲉϥⲉⲣⲡⲟⲗⲓⲧⲉⲩⲉⲥⲑⲉ ⲙⲙⲁⲩ ϧⲉⲛ ϩⲁⲛ  ⲙⲏϣ ⲙⲡⲟ‐
ⲗⲏⲧⲓⲁ ⲟⲩⲟϩ ⲁϥⲙⲧⲟⲛ ⲙⲙⲁⲩ ⲉϥⲭⲏ ϧⲉⲛ ⲝ̄ ⲛⲣⲟⲙⲡⲓ ⲙⲡⲉϥⲛⲁⲩ


### 0044

ⲉⲡⲓⲛϣⲁϣⲓ ⲛⲧⲉ ϯⲙⲉⲧⲉⲗⲗⲟ ⲛⲧⲉ ⲡⲓⲥⲱⲙⲁ ⲟⲩⲟϩ ⲡⲁⲓⲣⲏϯ ⲁϥⲙ‐
ⲧⲟⲛ ⲙⲙⲟϥ ⲕⲁⲧⲁ ⲫⲣⲏϯ ⲉⲧⲥϧⲏⲟⲩⲧ ϫⲉ ϧⲉⲛ ⲟⲩⲕⲟⲩϫⲓ ⲛⲥⲏⲟⲩ
ⲁⲩϫⲱⲕ ⲛⲟⲩⲙⲏϣ ⲛⲣⲟⲙⲡⲓ ⲉⲃⲟⲗ ⲟⲩⲟϩ ⲁⲩϩⲟⲗⲙⲉϥ ϩⲁ ⲡⲟⲥ ⲛⲭⲱ‐
ⲗⲉ ϩⲓⲛⲁ ⲛⲧⲉϣⲧⲉⲙ ϯⲕⲁⲕⲓⲁ ϣⲓⲃϯ ⲙⲡⲉϥⲕⲁϯ.
ⲁϥϣⲉⲛ ⲡⲉⲛⲓⲱⲧ ⲙⲁⲕⲁⲣⲓ ⲛⲟⲩⲥⲟⲡ ϫⲉ ⲡⲁⲓⲱⲧ ⲡⲱⲥ ϯⲛⲁϣϫⲉⲙ‐
ϫⲟⲙ ⲟⲩⲃⲉ ⲡⲓⲡⲛ︦ⲁ︦ ⲛⲧⲉ ϯⲡⲟⲣⲛⲓⲁ. ⲡⲉϫⲉ ⲡⲓϧⲉⲗⲗⲟ ⲛⲁϥ ϫⲉ ⲙⲡⲉ‐
ⲣⲟⲩⲉⲙ ϩⲗⲓ ϧⲉⲛ ⲡⲉϥⲥⲏⲟⲩ ⲟⲩⲇⲉ ⲉⲡⲱⲣⲁ ⲟⲩⲇⲉ ϩⲗⲓ ⲉϥⲫⲟⲥⲓ
ϧⲉⲛ ⲟⲩⲭⲣⲱⲙ. ⲛⲉ ⲟⲩⲣⲱⲙⲓ ⲇⲉ ⲡⲉ ⲛϭⲓ ϣⲫⲏⲣⲓ ⲙⲙⲟϥ ⲉⲁϥⲓ
ⲉⲃⲟⲗϧⲉⲛ ⲟⲩϫⲓ ⲛⲱⲛϧ ⲉⲥⲙⲉϩ ⲙⲙⲟⲑⲛⲉⲥ ⲛⲉⲙ ⲟⲩϭⲓⲙⲉ. ⲡϩⲁⲛ ⲇⲉ
ⲟⲛ ⲡⲉ ⲉⲑⲣⲉⲛⲫⲓⲣⲓ ⲉⲛⲉϥⲙⲉⲧⲁⲡⲁⲥ ⲛⲧⲉ ⲡϣⲟⲣⲡ ⲛⲁϥⲓⲣⲓ ⲇⲉ ⲡⲉ
ⲛⲣ︦ ⲛⲉⲩⲭⲕ ⲙⲙⲏⲛⲓ ⲉϥⲟⲓ ⲛⲅⲣⲁⲫⲉⲩⲥ ⲛⲧⲉⲭⲛⲓⲧⲏⲥ ⲉⲙⲁϣⲱ ⲉⲧⲁϥ
ϧⲱⲛⲧ ⲉϫⲉⲕ ⲏ︦ ⲛⲣⲟⲙⲡⲓ ⲉⲃⲟⲗ ⲉϥⲭⲏ ϧⲉⲛ ⲟⲩⲁⲥⲕⲩⲥⲓⲥ ⲉⲥϭⲟⲗⲕ
(ⲙ︦ⲍ︦) ⲛⲁⲧϩⲗⲓ ⲛⲗⲟⲕⲗⲉⲕ ⲉⲡϧⲁⲉ ⲇⲉ ⲁϥⲙⲁϯ ⲉⲡⲉϥⲥⲁϧⲟⲩⲛ ⲉⲁϥϭⲓ
ⲙⲕⲁϩ ϧⲉⲛ ⲙⲁ ⲛⲫⲉⲛ ⲙⲱⲟⲩ ⲉⲃⲟⲗ ⲛϩⲉⲙⲥⲓ ⲉⲩⲟⲓ ⲙⲫⲣⲏϯ ⲛϩⲁⲛ
ⲱⲛⲓ ⲛϫⲉ ⲛⲉϥϧⲣⲏⲟⲩⲓ. ⲁ ⲛⲓⲫⲉⲗⲗⲟⲓ ⲑⲣⲉϥϣⲓⲃϯ ⲛⲧⲉϥⲁⲥⲕⲩⲥⲓⲥ
ⲟⲩⲟϩ ⲙⲡⲉϥⲟⲩⲉ ⲱⲓⲕ ϫⲉ ϣⲁⲧⲉϥⲙⲟⲩ ⲁⲗⲗⲁ ⲉϥⲟⲩⲱⲙ ⲛⲟⲩⲕⲟⲩϫⲓ


### 0045

ⲛⲟⲩⲟϯ ⲛⲉⲙ ⲟⲩⲕⲟⲩϫⲓ ⲛⲥⲓⲥⲁⲛⲓ ⲉϥⲫⲟⲥⲓ ⲉⲃⲟⲗϧⲉⲛ ϩⲁⲛ ϧⲣⲏⲟⲩⲓ
ⲛⲁⲣⲕⲟⲛ ϣⲁⲧⲉϥϭⲟ ⲙⲡⲉϥⲕⲟⲩϫⲓ ⲛⲥⲏⲟⲩ ⲉⲃⲟⲗ ⲟⲩⲉⲡⲱⲣⲁ ⲇⲉ ⲓⲉ
ⲕⲉϩⲗⲓ ⲉϥⲑⲁⲙⲓⲉ ϩⲩⲇⲟⲛⲏ ⲙⲡⲓⲥⲱⲙⲁ ⲙⲡⲉϥⲟⲩⲟⲙϥ ⲟⲩⲇⲉ ⲙⲡⲉϥⲭⲁ
ⲛⲉϥⲁⲗⲱⲟⲩⲓ ⲉⲟⲩⲱⲙ ⲉⲃⲟⲗ ⲙⲙⲟϥ. ⲑⲁⲓ ⲧⲉ ⲧⲁⲥⲕⲩⲥⲓⲥ ⲙⲡⲉϥϫⲓ
ⲛⲟⲩⲱⲙ. ⲡⲓϩⲛⲓⲙ ⲇⲉ ⲛⲁϥⲑⲏϣ ⲛⲁϥ ⲡⲉ ϧⲉⲛ ⲟⲩϣⲓ ⲉϥⲉⲛⲕⲟⲧ ⲇⲉ
ⲡⲓⲣⲉ ⲅ︦ ⲛⲧⲉ ⲡⲓⲉϫⲱⲣϩ ϧⲉⲛ ⲡⲓⲉϩⲟⲟⲩ ⲇⲉ ⲛⲉⲙⲡⲁϥⲛⲕⲟⲧ ⲉⲡⲧⲏⲣϥ
ⲡⲉ ⲛⲉ ⲟⲩⲟⲛ ⲟⲩⲟⲛϩ ⲛⲧⲁϥ ⲡⲉ ⲉϥⲓⲣⲓ ⲛϯⲁⲛⲁⲙⲉⲣⲓ ⲧⲏⲣⲥ ⲉϥⲥⲛⲏⲓⲛⲓ
ⲛϧⲏⲧϥ ⲉϥⲃⲟⲣⲃⲉⲣ ⲙⲡⲓϩⲛⲓⲙ ⲉⲃⲟⲗ ϩⲁⲣⲟϥ ⲉϥⲑⲣⲟ ⲙⲡⲉϥⲕⲁϯ
ⲉⲙⲟⲩϣⲧ ϧⲉⲛ ⲛⲓϫⲓⲛ ⲛⲁⲩ ⲉⲧⲥⲙⲟⲛⲧ ϧⲉⲛ ⲡⲓⲉϫⲱⲣϧ ⲇⲉ ⲁϥϣⲁⲛ
ⲕⲏⲛ ⲉϥⲉⲛⲕⲟⲧ ⲙⲡⲓⲣⲉ ⲅ︦ ϣⲁϥϭⲉ (ⲙ︦ⲏ︦) ⲡⲥⲱϫⲛ ⲉⲃⲟⲗ ⲉϥⲙⲟϣⲓ
ϧⲉⲛ ⲡⲓⲟⲛϩ ⲉϥⲉⲣ ⲙⲉⲗⲉⲧⲏ ⲟⲩⲟϩ ⲉϥϣⲗⲏⲗ ⲉϥⲥⲱⲣ ⲙⲡⲓϩⲛⲓⲙ
ⲉⲃⲟⲗ ϩⲁⲣⲟϥ ⲉϥⲑⲣⲟ ⲙⲡⲉϥⲕⲁϯ ⲉⲙⲟⲩϣⲧ ⲛⲛⲓϫⲓⲛ ⲛⲁⲩ ⲛⲧⲉ ⲛⲓ‐
ⲅⲣⲁⲣⲏ ⲁϥϣⲱⲡⲓ ⲉⲣⲉ ⲡⲉϥⲕⲁϯ ⲧⲟⲩⲃⲏⲟⲩⲧ ⲉⲙⲁϣⲱ ⲟⲩⲟϩ ⲁϥⲉⲣ
ⲡⲉⲙⲡϣⲁ ⲛⲟⲩϩⲙⲟⲧ ⲛⲧⲉ ⲟⲩⲥⲟⲫⲓⲁ ⲛⲉⲙ ⲟⲩⲉⲓ ⲛⲉⲙ ⲟⲩⲇⲓⲁ‐
ⲕⲣⲏⲥⲓⲥ ⲉϥⲫⲱⲣϫ ⲉⲃⲟⲗ ⲛⲛⲓϩⲃⲏⲟⲩⲓ ⲛⲧⲉ ⲛⲓⲇⲉⲙⲱⲛ. ⲟⲩⲟϩ ⲛⲁϥⲟⲓ
ⲛⲁⲕⲣⲓⲃⲏⲥ ⲡⲉ ϧⲉⲛ ⲛⲓⲅⲣⲁⲣⲏ ⲉⲑⲟⲩⲁⲃ ⲉⲙⲁϣⲱ ⲛⲉⲙ ⲛⲓⲡⲁⲣⲁ‐
ⲇⲟⲥⲓⲥ ⲉⲧⲥⲟⲩⲧⲱⲛ ⲛⲧⲉ ϯⲕⲁⲑⲟⲗⲓⲕⲏ ⲛⲉⲕⲕⲗⲏⲥⲓⲁ ⲕⲉ ⲅⲁⲣ ⲥⲉⲉⲣ


### 0046

ⲙⲉⲑⲣⲉ ϧⲁ ⲧⲉϥⲥⲃⲱ ⲛⲉ ⲡⲉϥⲉⲙⲓ ⲛⲉⲙ ⲡⲉϥⲕⲁϯ ⲛⲥⲟⲧⲡ ⲛϫⲉ
ⲛⲓϫⲱⲙ ⲉⲧⲁϥⲥϧⲏⲧⲟⲩ. ⲁϥⲥϧⲉ ⲅ︦ ⲅⲁⲣ ⲛϫⲱⲙ ⲛⲥⲃⲱ ⲟⲩⲁⲓ ⲉⲑⲃⲉ
ⲛⲓⲙⲟⲛⲁⲭⲟⲥ ⲛⲁⲟⲩⲃⲏⲧ ⲛⲉⲙ ⲕⲉⲟⲩⲁⲓ ⲉⲑⲃⲉ ⲛⲓⲙⲟⲛⲁⲭⲟⲥ ⲉⲧϣⲟⲡ
ϧⲉⲛ ⲛⲓⲣⲓ ϧⲉⲛ ⲡⲉϥϣⲁϥⲉ ⲛⲉⲙ ⲕⲉⲟⲩⲁⲓ ⲉⲑⲃⲉ ⲛⲓⲟⲩⲃ ⲛⲧⲉ ⲫ︦ϯ︦
ⲉⲑⲣⲟⲩⲣⲱⲓⲥ ⲉⲣⲱⲟⲩ ϧⲉⲛ ⲡⲓⲙⲁ ⲉⲑⲟⲩⲁⲃ. ⲉⲣⲉ ⲡⲓⲅ︦ ϯ ⲥⲃⲱ ⲛⲟⲩⲟⲛ
ⲛⲓⲃⲉⲛ ⲉϯϫⲓ ⲛⲱⲛϧ ⲉⲧⲉⲣ ⲛⲟϥⲣⲓ ⲛⲉⲙ ϯϫⲓ ⲛⲕⲁϯ ⲉⲧⲥⲙⲟⲛⲧ ⲛⲉⲙ
ⲡⲓϫⲓⲛ ⲛⲁⲩ ⲉⲧⲥⲟⲩⲧⲱⲛ ⲕⲁⲧⲁ ⲛⲓⲡⲁⲣⲁⲇⲟⲥⲓⲥ ⲛⲧⲉ ϯⲉⲕⲕⲗⲏⲥⲓⲁ ⲛⲉ
ⲑⲁⲓ ⲅⲁⲣ ⲧⲉ ⲧⲉϥⲥⲩⲛⲏⲑⲓⲁ. ⲛⲁⲣⲉ (ⲙ︦ⲑ︦) ⲛⲓⲥⲛⲏⲟⲩ ⲑⲱⲟⲩϯ ϩⲁⲣⲟϥ
ⲙⲡⲥⲁⲃⲃⲁⲧⲟⲛ ⲛⲉⲙ ⲧⲕⲩⲣⲓⲁⲕⲏ ⲉⲩϩⲓⲟⲓ ⲛⲛⲟⲩⲙⲉⲩⲓ ϧⲁⲧⲟⲧϥ ⲙⲡⲓ‐
ⲉϫⲱⲣϩ ⲧⲏⲣϥ ⲉⲩⲥⲱⲧⲉⲙ ⲉⲛⲉϥⲥⲁϫⲓ ⲛⲛⲟⲙϯ ϣⲁⲧⲉ ⲡⲓⲟⲩⲱⲓⲛⲓ
ϣⲁⲓ ⲟⲩⲟϩ ⲡⲁⲓⲣⲏϯ ϣⲁⲩϣⲉ ⲛⲱⲟⲩ ϧⲉⲛ ⲟⲩⲣⲁϣⲓ ⲉⲩϯ ⲱⲟⲩ ⲙⲫ︦ϯ︦
ϫⲉ ⲟⲩⲏⲓ ⲅⲁⲣ ⲛⲁⲥϩⲟⲗϫ ⲛϫⲉ ⲧⲉϥⲥⲃⲱ ⲉⲙⲁϣⲱ ⲡⲉ ⲉϣⲱⲡ ⲇⲉ
ⲛⲧⲟⲩⲓ ϣⲁⲣⲟϥ ⲛⲉϣⲁϥϯ ϩⲟ ⲉⲣⲱⲟⲩ ⲉϥϫⲱ ⲙⲙⲟⲥ ⲛⲱⲟⲩ ϫⲉ ⲛⲁⲥ‐
ⲛⲏⲟⲩ ⲉϣⲱⲡ ⲟⲩⲟⲛ ⲟⲩⲙⲉⲩⲓ ⲉϥϣⲏⲕ ⲓⲉ ⲉϥϧⲟⲥⲓ ⲛⲧⲉⲛ ⲟⲩⲁⲓ
ⲙⲙⲱⲧⲉⲛ ⲙⲁⲣⲉϥⲭⲁ ⲣⲱϥ ϣⲁⲧⲉ ⲛⲓⲥⲛⲏⲟⲩ ⲉⲣⲁⲛⲁⲭⲱⲣⲓⲛ ⲙⲙⲱⲟⲩ
ⲟⲩⲟϩ ⲛⲧⲉϥϣⲓⲛⲓ ϧⲉⲛ ⲟⲩⲥⲁⲕ ⲥⲁ ⲡⲥⲁ ⲟⲩⲧⲱϥ ⲛⲉⲙⲏⲓ ⲙⲡⲉⲛⲑⲣⲉϥ‐


### 0047

ϫⲟⲥ ϧⲁⲧⲉⲛ ⲛⲓⲥⲛⲏⲟⲩ ⲙⲏⲡⲟⲧⲉ ⲛⲧⲉ ⲡⲓⲕⲟⲩϫⲓ ⲧⲁⲕⲟ ϧⲉⲛ ⲡⲉϥ‐
ⲙⲉⲩⲓ ⲟⲩⲟϩ ⲛⲧⲉ ⲡⲓⲙⲕⲁϩ ⲛϩⲏⲧ ⲟⲙⲕϥ ⲉⲩⲥⲟⲡ.
ⲛⲁϥⲟⲓ ⲇⲉ ⲟⲛ ⲙⲙⲁⲓ ϣⲉⲙⲙⲟ ⲙⲡⲁⲓⲣⲏϯ ϩⲱⲥⲇⲉ ⲛⲧⲉϥϣⲧⲉⲙ
ⲧⲉϥⲣⲓ ⲥⲉⲛ ⲉ̄ ⲓⲉ ⲋ︦ ⲛϣⲉⲙⲙⲟ ⲉⲃⲟⲗ ⲙⲙⲏⲛⲓ ⲉⲩⲛⲏⲟⲩ ⲉⲃⲟⲗϧⲉⲛ
ϯⲭⲱⲣⲁ ⲉⲧⲥⲁⲃⲟⲗ ⲉⲥⲱⲧⲉⲙ ⲧⲉϥⲥⲃⲱ ⲛⲉⲙ ⲡⲉϥⲕⲁϯ ⲛⲉⲙ ⲧⲉϥⲁⲥ‐
ⲕⲩⲥⲓⲥ ⲉⲡⲓⲇⲏ ⲛⲁⲣⲉ ⲛⲓⲭⲣⲓⲁ ⲛⲧⲟⲧϥ ⲡⲉ ϫⲉ ⲟⲩⲏⲓ ⲛⲁⲣⲉ ⲟⲩⲟⲛ
ⲟⲩⲙⲏϣ ⲟⲩⲱⲣⲡ ⲛⲁϥ ⲡⲉ ⲛⲉϣⲁⲕϫⲉⲙ (ⲛ︦) ϩⲟⲩⲟ ⲥ︦ ⲛⲭⲣⲓⲁ ⲛⲧⲁϥ
ⲡⲉ ⲉⲩⲭⲏ ⲛⲧⲟⲧϥ ⲙⲡⲉϥⲟⲓⲕⲟⲛⲟⲙⲟⲥ ⲉⲧϣⲉⲙϣⲓ ϧⲉⲛ ⲡⲉϥⲏⲓ ⲛⲥⲏⲟⲩ
ⲛⲓⲃⲉⲛ. ⲟⲩⲙⲏϣ ⲅⲁⲣ ⲛⲥⲟⲡ ⲁ ⲁⲡⲁ ⲑⲉⲟⲫⲓⲗⲟⲥ ⲡⲓⲁⲣⲭⲏⲉⲡⲓⲥⲕⲟⲡⲟⲥ
ⲟⲩⲱϣ ⲉⲧⲁϩⲟϥ ⲛⲧⲉϥⲁⲓϥ ⲛⲉⲛⲓⲥⲕⲟⲡⲟⲥ ⲉⲑⲙⲟⲩⲓ ⲙⲡⲉϥⲑⲱⲧ ⲁⲗⲗⲁ
ⲁϥⲫⲱⲧ ⲛⲧⲟⲧϥ ⲉϣⲧⲉⲙⲉⲣ ⲡⲁⲓϩⲱⲃ. ⲁ ⲛⲓⲇⲉⲙⲱⲛ ⲇⲉ ⲓ ϣⲁⲣⲟϥ
ⲛⲟⲩⲥⲟⲡ ⲁⲩϯ ⲛϩⲁⲛ ⲉⲣϧⲟⲧ ⲛⲁϥ ⲁⲛⲥⲱⲧⲉⲙ ⲁⲛⲟⲛ ⲉⲧⲉϥⲥⲙⲏ ⲁⲗⲗⲁ
ⲙⲡⲉⲛⲛⲁⲩ ⲉⲣⲱⲟⲩ ⲁⲩϩⲓⲟⲩⲓ ⲉⲣⲟϥ ⲛϫⲱⲣϩ ⲛϩⲁⲛ ⲧⲁⲩⲣⲉⲁ ⲟⲩⲟϩ
ⲁⲛⲛⲁⲩ ⲉⲛⲓ ⲉⲣϧⲟⲧ ⲛⲛⲉⲛⲃⲁⲗ ⲉⲩⲭⲏ ϧⲉⲛ ⲡⲉϥⲥⲱⲙⲁ ⲫϯ ⲡⲉⲧⲟⲓ
ⲙⲙⲉⲑⲣⲉ. ⲛⲑⲟⲕ ⲇⲉ ⲓⲥϫⲉ ⲭⲟⲩⲱϣ ⲉⲉⲙⲓ ⲉⲛⲓⲡⲓⲣⲁ ⲉⲧⲁϥϭⲓⲧⲟⲩ
ⲛⲧⲟⲧⲟⲩ ⲛⲛⲓⲇⲉⲙⲱⲛ ⲱϣ ⲙⲡⲓϫⲱⲙ ⲉⲧⲁϥⲥϧⲏⲧϥ ⲟⲩⲃⲉ ⲛⲓⲟⲩⲟϩⲉⲙ


### 0048

ⲛⲧⲉ ⲛⲓⲇⲉⲙⲱⲛ ⲭⲛⲁⲛⲁⲩ ⲉⲧⲉϥϫⲟⲙ ⲧⲏⲣⲥ ⲛⲉⲙ ⲛⲉϥⲡⲓⲣⲁⲥⲙⲟⲥ
ⲉⲧϣⲉⲃⲓⲏⲟⲩⲧ ⲉⲑⲃⲉ ⲡⲁⲓϩⲱⲃ ⲅⲁⲣ ⲁϥⲥϧⲏⲧⲟⲩ ϩⲓⲛⲁ ⲛⲏ ⲉⲑⲛⲁⲱϣ
ⲙⲙⲱⲟⲩ ⲛⲧⲟⲩϫⲉⲙ ⲛⲟⲙϯ ϫⲉ ⲛⲑⲱⲟⲩ ⲙⲙⲁⲩⲁⲧⲟⲩ ⲁⲛ ⲡⲉ ⲉⲧⲁⲩ‐
ⲉⲣⲡⲓⲣⲁⲍⲓⲛ ⲙⲙⲱⲟⲩ ϧⲉⲛ ⲛⲁⲓ ⲟⲩⲟϩ ⲁϥⲧⲁⲙⲟⲛ ϫⲉ ⲉⲩϭⲣⲏⲟⲩⲧ
ⲉⲁϣ ⲙⲙⲉⲩⲓ ϩⲓⲧⲉⲛ ⲁϣ ⲛⲣⲏϯ ⲛⲉⲙ ⲁϣ. ⲡⲁⲓⲣⲱⲙⲓ ⲟⲩⲛ ⲙⲡⲁⲓⲣⲏϯ
ⲁϥϣⲱⲡⲓ ϧⲉⲛ ⲧⲉϥⲁⲣⲭⲏ (ⲛ︦ⲁ︦) ⲉϥⲟⲃϣ ⲉⲃⲟⲗ ⲁ ⲛⲓⲇⲉⲙⲱⲛ ⲧⲁⲛϣ
ⲉϯⲡⲟⲣⲛⲓⲁ ⲉⲟ ⲣⲏⲓ ⲉϫⲱϥ ⲛⲟⲩⲥⲟⲡ ϩⲱⲥ ⲇⲉ ⲛⲧⲉⲭⲁⲥ ϧⲉⲛ ⲡⲉϥϩⲏⲧ
ϫⲉ ⲁ ⲫ︦ϯ︦ ⲭⲁⲧ ⲛⲥⲱϥ ⲕⲁⲧⲁ ⲫⲣⲏϯ ⲉⲧⲁϥⲥⲁϫⲓ ⲙⲙⲟⲥ ϧⲁⲧⲟⲧⲉⲛ
ⲟⲩⲟϩ ⲛⲉϣⲁϥⲉⲣ ⲡⲓⲉϫⲱⲣϩ ⲧⲏⲣϥ ⲡⲉ ⲉϥⲟϩⲓ ⲉⲣⲁⲧϥ ϧⲉⲛ ϯϣⲱϯ
ⲙⲙⲱⲟⲩ ⲉϥⲃⲏϣ ⲉⲃⲟⲗϧⲉⲛ ϯⲫⲣⲱ ⲉϥϣⲗⲏⲗ ϣⲁⲧⲉ ⲧⲉϥⲥⲁⲣⲝ ⲧⲱⲥ
ⲙⲫⲣⲏϯ ⲛⲟⲩⲱⲛⲓ. ⲕⲉⲥⲟⲡ ⲟⲛ ⲁ ⲡⲓⲡⲛ︦ⲁ︦ ⲛⲧⲉ ⲡⲓϫⲉ ⲟⲩⲁ ϯϧⲓⲥⲓ
ⲛⲁϥ ⲟⲩⲟϩ ⲁϥⲉⲣ ⲙ ⲛⲉϩⲟⲟⲩ  ⲡⲉϥⲓ ⲉϧⲟⲩⲛ ϧⲁ ⲑⲟⲩⲁϩ ⲥⲟⲓ ⲛⲟⲩⲣⲓ
ϣⲁⲧⲉ ⲡⲉϥⲥⲱⲁ ⲧⲏⲣϥ ⲙⲟϩ ⲉⲃⲟⲗϧⲉⲛ ϩⲁⲛ ⲥⲓⲡ ⲙⲫⲣⲏϯ ⲛⲟⲩ‐
ⲧⲉⲃⲛⲏ ⲛⲁⲧⲕⲁϯ ⲟⲩⲟϩ ⲙⲉⲛⲉⲛⲥⲁ ϩⲁⲛ ⲕⲟⲩϫⲓ ⲛⲉϩⲟⲟⲩ ⲁϥⲧⲁⲙⲟⲛ
ⲉϩⲁⲛ ϭⲱⲣⲡ ⲉⲃⲟⲗ ⲉⲧⲁϥⲛⲁⲩ ⲉⲣⲱⲟⲩ ⲛⲉⲙⲡⲁϥϩⲉⲡ ⲉⲛⲉϥⲁⲑⲏ‐
ⲧⲏⲥ ⲉⲛⲉϩ ⲡⲉ. ⲁⲥϣⲱⲡⲓ ⲅⲁⲣ ⲡⲉϫⲁϥ ⲉⲓϩⲉⲙⲥⲓ ϧⲉⲛ ⲧⲁⲣⲓ ϧⲉⲛ


### 0049

ⲡⲓⲉϫⲱⲣϩ ⲉⲣⲉ ⲛⲓϧⲏⲃⲥ ⲙⲟϩ ⲉⲣⲟⲓ ⲉⲓⲉⲣⲙⲉⲗⲉⲧⲁⲛ ⲛⲟⲩⲁⲓ ⲛⲧⲉ ⲛⲓ‐
ⲡⲣⲟⲫⲏⲧⲏⲥ ϧⲉⲛ ⲧⲫⲁϣⲓ ⲙⲡⲓⲉϫⲱⲣϩ ⲁⲓϣⲱⲡⲓ ϧⲉⲛ ⲟⲩⲧⲱⲙⲧ
ⲟⲩⲟϩ ⲁⲓϫⲉⲙⲧ ⲙⲫⲣⲏϯ ϫⲉ ⲉⲓⲭⲏ ϧⲉⲛ ⲟⲩⲣⲁⲥⲟⲩⲓ ϧⲉⲛ ⲡⲓϩⲓⲛⲓⲙ
ⲟⲩⲟϩ ⲁⲓⲛⲁⲩ ⲉⲣⲟⲓ ϩⲱⲥ ⲉⲓⲁϣⲓ ϧⲉⲛ ⲡⲓⲁⲏⲣ ϣⲁ ⲛⲓϭⲏⲡⲓ ⲟⲩⲟϩ
ⲁⲓϫⲟⲩϣⲧ ⲉϧⲣⲏⲓ ⲉϫⲉⲛ ϯⲟⲓⲕⲟⲩⲙⲉⲛⲏ ⲧⲏⲣⲥ (ⲛ︦ⲃ︦) ⲟⲩⲟϩ ⲡⲉϫⲉ
ⲡⲓⲟⲩⲁⲓ ⲉϯⲁϣⲓ ⲛⲧⲟⲧϥ ⲛⲏⲓ ϫⲉ ⲭⲛⲁⲩ ⲉⲛⲁⲓ ⲧⲏⲣⲟⲩ ⲛⲉⲁϥϭⲁⲥⲧ
ⲅⲁⲣ ⲡⲉ ϣⲁ ⲛⲓϭⲏⲡⲓ ⲉⲓⲛⲁⲩ ⲉⲡⲓⲕⲟⲥⲙⲟⲥ ⲧⲏⲣϥ ⲉⲩⲥⲟⲡ. ⲡⲉϫⲏⲓ
ⲛⲁϥ ϫⲉ ⲥⲉ. ⲡⲉϫⲁϥ ⲛⲏⲓ ϯⲛⲁϯ ⲛⲟⲩⲉⲛⲧⲟⲗⲏ ⲉⲧⲟⲧⲕ ⲉϣⲱⲡ ⲁⲕ‐
ϣⲁⲛⲁⲓⲥ ⲭⲛⲁϣⲱⲡⲓ ⲛⲁⲣⲭⲱⲛ ⲉϫⲉⲛ ⲛⲁⲓ ⲧⲏⲣⲟⲩ ⲉⲧⲁⲕⲛⲁⲩ
ⲉⲣⲱⲟⲩ. ⲡⲉϫⲁϥ ⲛⲏⲓ ⲟⲛ ϫⲉ ϩⲱⲗ ⲁⲣⲓ ⲛⲁⲏⲧ ⲛⲑⲉⲃⲓⲉ ⲟⲩⲟϩ ⲭⲁ
ⲡⲉⲕⲙⲉⲩⲓ ⲉϥⲥⲟⲩⲧⲱⲛ ⲉϧⲟⲩⲛ ⲉⲫ︦ϯ︦ ⲭⲛⲁⲉⲣ ⲁⲣⲭⲱⲛ ⲉϩⲣⲏⲓ ⲉϫⲉⲛ
ⲛⲁⲓ ⲧⲏⲣⲟⲩ. ⲟⲩⲟϩ ⲉⲧⲁϥⲕⲏⲛ ⲉϥϫⲱ ⲛⲛⲁⲓ ⲛⲏⲓ ⲁⲓⲛⲁⲩ ⲉⲣⲟⲓ ⲉⲓⲁ‐
ⲙⲟⲛⲓ ⲙⲡⲓϫⲱⲙ ⲟⲛ ⲉⲣⲉ ⲡⲓⲥⲟⲗ ⲙⲟϩ ⲟⲩⲟϩ ⲙⲡⲓⲉⲙⲓ ϫⲉ ⲡⲱⲥ ⲁⲓϭⲓ
ϣⲁ ⲛⲓϭⲏⲡⲓ ⲭⲟⲩⲱϣ ⲉⲓⲭⲏ ϧⲉⲛ ϯⲥⲁⲣⲝ ϯⲉⲓ ⲁⲛ ⲫ︦ϯ︦ ⲛⲉⲧⲥⲱⲟⲩⲛ
ⲭⲟⲩⲱϣ ϧⲉⲛ ⲡⲛⲓⲕⲁϯ ⲡⲉ ϯⲉⲙⲓ ⲁⲛ ⲟⲛ. ⲟⲩⲟϩ ⲡⲁⲓⲣⲏϯ ⲛⲁϥⲉⲣ‐
ⲁⲅⲱⲛⲓⲍⲉⲥⲑⲉ ⲉϫⲉⲛ ⲧⲁⲓⲁⲣⲉⲧⲏ ⲥⲛⲟⲩϯ ϩⲱⲥ ⲉϥⲁⲙⲟⲛⲓ ⲛⲛⲓⲁⲣⲉⲧⲏ
ⲧⲏⲣⲟⲩ ϣⲁϥϫⲟⲥ ϫⲉ ⲡⲓⲑⲉⲃⲓⲟ ϣⲁϥϭⲓ ⲙⲱⲓⲧ ⲡⲓⲕⲁϯ ⲉϧⲟⲩⲛ
ⲉⲡⲓⲉⲙⲓ ⲉⲧⲥⲟⲩⲧⲱⲛ ⲉϥⲥⲱⲕ ⲙⲙⲟϥ ⲉⲡϣⲱⲓ. ⲥⲥϧⲏⲟⲩⲧ ⲅⲁⲣ ϫⲉ


### 0050

ⲉϥⲉⲧⲥⲁⲃⲉ ⲛⲏ ⲉⲧⲑⲉⲃⲓⲏⲟⲩⲧ ⲉⲛⲉϥⲙⲱⲓⲧ ⲕⲉ ⲅⲁⲣ ⲧⲁⲓⲁⲣⲉⲧⲏ ⲑⲁⲓ
ⲑⲁ ⲛⲓⲁⲅⲅⲉⲗⲟⲥ ⲧⲉ. ⲉⲑⲃⲉ ⲡⲓⲧⲟⲩⲃⲟ ϫⲉ (ⲛⲅ) ⲛⲧⲉ ⲛⲓⲥⲱⲁ ⲛⲓⲙⲟ‐
ⲛⲁⲭⲟⲥ ⲙⲙⲁⲩⲁⲧⲟⲩ ⲁⲛ ⲛⲉⲙ ⲛⲓⲡⲁⲣⲑⲉⲛⲟⲥ ⲉⲧⲁⲙⲟⲛⲓ ⲙⲙⲟϥ ⲟⲩⲟϩ
ⲉⲣⲉ ⲧⲁⲓ ⲁⲣⲉⲧⲏ ⲛⲧⲟⲧⲟⲩ ⲁⲗⲗⲁ ⲛⲉ ⲛⲓⲕⲉⲕⲟⲥⲙⲓⲕⲟⲛ ⲟⲛ ⲟⲩⲟⲛ
ⲟⲩⲙⲏϣ ⲛϧⲏⲧⲟⲩ ⲉⲩⲁⲣⲉϩ ⲉⲡⲓⲧⲟⲩⲃⲟ ⲉⲡⲓⲇⲏ ⲅⲁⲣ ⲥⲉⲛⲁⲁⲙⲟⲛⲓ
ⲙⲙⲟⲛ (sic) ⲧⲏⲣⲟⲩ ⲉⲡⲓⲧⲟⲩⲃⲟ ⲛⲧⲉ ⲡⲓⲥⲱⲙⲁ ϭⲟϫⲓ ϫⲓ (sic) ⲅⲁⲣ
ⲡⲉϫⲁϥ ⲛⲥⲁ ϯϩⲓⲣⲏⲛⲏ ⲛⲉ ⲟⲩⲟⲛ ⲛⲓⲃⲉⲛ ⲛⲉⲙ ⲡⲓⲧⲟⲩⲃⲟ ⲫⲏ ⲉⲧⲉ
ⲁϭⲛⲟⲩϥ ⲙⲙⲟⲛ ϩⲗⲓ ⲛⲁⲛⲁⲩ ⲉⲡⲟ︦ⲥ︦ ⲟⲩⲙⲉⲧⲁⲧϫⲟⲙ ⲧⲉ ϩⲓⲛⲁ ⲛⲧⲉⲕ‐
ϫⲉⲙ ⲟⲩⲥⲁϫⲓ ⲛⲧⲉ ⲡⲓⲕⲟⲥⲟⲥ ϧⲉⲛ ⲣⲱϥ ⲛⲁⲡⲁ ⲉⲩⲁⲅⲣⲓ ⲓⲉ ⲟⲩ‐
ⲥⲁϫⲓ ⲛϣⲉⲣϣⲓ ⲟⲩⲇⲉ ⲙⲡⲁϥⲟⲩⲱϣ ⲉⲥⲟⲑⲙⲉϥ ⲛⲧⲟⲧϥ ⲛⲕⲉ ⲟⲩⲁⲓ.
ⲡⲁⲓⲕⲉⲙⲏⲓⲛⲓ ⲇⲉ ⲟⲛ ⲁⲛⲥⲟⲑⲙⲉϥ ⲉⲑⲃⲏⲧϥ ϫⲉ ϩⲁⲧⲉⲛ ⲉϥⲫⲏⲧ
ⲛⲧⲟⲧϥ ⲛⲁⲡⲁ ⲑⲉⲟⲫⲓⲗⲟⲥ ⲉϥⲟⲩⲱϣ ⲉⲁⲓϥ ⲛⲉⲡⲓⲥⲕⲟⲡⲟⲥ ⲉⲑⲙⲟⲩⲓ
ⲁϥⲫⲱⲧ ⲁϥϣⲉ ⲛⲁϥ ⲉϯⲡⲁⲗⲉⲥⲧⲓⲛⲏ ⲟⲩⲟϩ ⲁϥⲣⲁⲟⲩⲱ ⲉⲟⲩⲥϩⲓⲙⲓ
ⲛⲧⲉ ⲟⲩⲧⲣⲓⲃⲟⲩⲛⲟⲥ ⲉⲟⲩⲟⲛ ⲟⲩⲡⲛⲁ ⲛⲁⲕⲁⲑⲁⲣⲧⲟⲛ ⲛⲇⲉⲙⲱⲛ ⲛⲉ‐
ⲙⲁⲥ ⲟⲩⲟϩ ⲛⲁⲥϫⲉⲙ ϯⲡⲓ ⲛϩⲗⲓ ⲛⲧⲉ ⲡⲓ(ⲥ)ⲱⲛⲧ ⲧⲏⲣϥ ⲁⲛ ⲡⲉ ⲟⲩⲟϩ
ⲛⲉⲁ ⲡⲓⲇⲉⲙⲱⲛ ⲅⲁⲣ ⲡⲉ ϯ ⲡⲁⲓϩⲱⲃ ⲉⲧⲟⲧⲥ ϩⲱⲥ ϫⲉ ⲫⲁⲓ ⲡⲉ
ⲡⲓϫⲓ ⲛ- (ⲛⲇ) ⲱⲛϧ ⲛⲧⲉ ⲛⲓⲁⲅⲅⲉⲗⲟⲥ ⲟⲩⲇⲉ ⲟⲛ ⲙⲡⲉⲥϩⲱⲗ ⲉⲡⲓⲙⲁ
ⲉⲛⲕⲟⲧ ⲛⲧⲉ ⲡⲉⲥϩⲁⲓ ⲛⲟⲩⲙⲏϣ ⲛⲣⲟⲙⲡⲓ. ⲉⲧⲁϥϯ ⲙⲁϯ ⲉⲣⲟⲥ ⲛϫⲉ


### 0051

ⲁⲡⲁ ⲉⲩⲁⲅⲣⲓ ⲡⲓⲣⲱⲙⲓ ⲛⲧⲉ ⲫ︦ϯ︦ ⲁϥⲧⲁⲥⲑⲟ ⲙⲡϩⲏⲧ ⲛϯⲥϩⲓⲙⲓ ϩⲁ
ⲫ︦ϯ︦ ⲉⲃⲟⲗϩⲓⲧⲉⲛ ⲟⲩⲥⲁϫⲓ ⲛⲟⲩⲱⲧ ⲛⲑⲟⲥ ⲛⲉ ⲡⲉⲥⲕⲉϩⲁⲓ ⲉⲩⲥⲟⲛ
ⲛⲁⲥⲥⲁϫⲓ ⲅⲁⲣ ⲡⲉ ϧⲉⲛ ϩⲁⲛ ⲥⲁϫⲓ ⲙⲫⲓⲗⲟⲥⲟⲫⲟⲥ ⲉⲩⲥⲁⲃⲟⲗ
ⲛⲥⲉⲙⲓ ⲁⲛ ϫⲉ ⲁⲥϫⲱ ⲙⲙⲟⲥ ϫⲉ ⲟⲩ ⲛⲁⲓ ⲉⲧⲉ ⲟⲩϣⲫⲏⲣⲓ ⲡⲉ ⲉⲉⲣ
ⲛⲕⲉϫⲟⲧⲟⲩ. ⲁϥⲑⲣⲉⲥⲟⲩϫⲁⲓ ϧⲉⲛ ⲡⲟ︦ⲥ︦ ⲟⲩⲟϩ ⲁϥⲑⲣⲉⲥϩⲱⲡⲧ ⲉⲡⲉⲥ‐
ϩⲁⲓ ϧⲉⲛ ⲟⲩϩⲓⲣⲏⲛⲏ. ⲁϥⲓ ⲇⲉ ϩⲁⲣⲟϥ ⲛϫⲉ ⲟⲩϧⲉⲗⲗⲟ ⲛⲟⲩⲥⲟⲡ
ⲉϥϣⲟⲡ ϩⲓ ⲡϣⲁϥⲉ ⲟⲩⲟϩ ⲉϥⲫⲏⲧ ϩⲓⲧⲉⲛ ⲟⲩⲙⲉⲧⲡⲣⲉⲥⲃⲩⲧⲉⲣⲟⲥ
ⲉϥⲛⲏⲟⲩ ⲇⲉ ϩⲁⲣⲟϥ ⲉϥⲙⲟϣⲓ ϩⲓ ⲫⲙⲱⲓⲧ ⲁ ⲛⲓⲱⲓⲕ ⲕⲏⲛ ⲛⲧⲟⲧϥ
ⲟⲩⲟϩ ⲁ ⲡⲓⲙⲁⲑⲏⲧⲏⲥ ⲛⲧⲁϥϧⲱⲛⲧ ⲉϩⲉⲓ ⲉⲑⲃⲉ ⲡⲓϩⲕⲟ ⲁϥⲭⲁ ⲧⲟⲧϥ
ⲉⲃⲟⲗϩⲓ ⲡⲓⲙⲱⲓⲧ ⲟⲩⲟϩ ⲁ ⲟⲩⲁⲅⲅⲉⲗⲟⲥ ⲓⲛⲓ ⲛⲟⲩⲏⲓ ⲛⲱⲓⲕ ϩⲓ ⲧϩⲏ
ⲙⲙⲟϥ ⲁϥⲭⲁϥ ⲉϧⲣⲏⲓ ϩⲓ ⲡⲓⲧⲱⲟⲩ. ⲉⲧⲁϥⲓ ⲇⲉ ⲛϫⲉ ⲛⲓϧⲉⲗⲗⲟ
ⲉⲫⲙⲁ ⲛⲁⲡⲁ ⲉⲩⲁⲅⲣⲓ ⲡⲉϫⲁϥ ⲛⲁϥ ϫⲉ ⲉⲓⲛⲏⲟⲩ ϩⲁⲣⲟⲕ ⲁⲛⲟⲕ
(ⲛ︦ⲉ︦) ⲛⲉ ⲡⲁⲁⲗⲟⲩ ⲁⲛϩⲕⲟ ϩⲓ ⲡⲓⲙⲱⲓⲧ ⲙⲡⲉⲛϫⲉⲙ ⲱⲓⲕ ⲉⲑⲣⲉⲛⲟⲩⲱⲙ
ⲁ ⲡⲓⲁⲗⲟⲩ ϧⲱⲛⲧ ⲉⲭⲁ ⲧⲟⲧϥ ⲉⲃⲟⲗ ⲛⲁⲑⲟⲩⲱⲙ ⲟⲩⲟϩ ⲉⲧⲁⲛⲭⲁ
ⲡⲓϣⲁⲣ ⲉϧⲣⲏⲓ ⲁⲛⲕⲉⲗϫ ⲕⲉⲗⲓ ϩⲟⲥⲟⲛ ⲇⲉ ⲉⲛⲫⲁϧⲧ ⲉⲡⲉⲥⲏⲧ ⲁ
ⲟⲩⲥⲑⲟⲓ ⲛⲧⲉ ϩⲁⲛ ⲱⲓⲕ ⲉⲩϧⲏⲙ ⲓ ⲛⲁⲛ ⲟⲩⲟϩ ⲉⲧⲁⲓⲧⲱⲛⲧ ⲁⲓϫⲉⲙ


### 0052

ⲃ︦ ⲛⲱⲓⲕ ⲉⲩϧⲏⲙ ϩⲓ ⲧϩⲏ ⲙⲙⲟⲓ ⲟⲩⲟϩ ⲉⲧⲁⲛϭⲓ ⲉⲟⲩⲱⲓⲕ ⲉⲫⲟⲩⲁⲓ
ⲁⲛⲟⲩⲟⲙϥ ⲁⲛϫⲉⲙ ⲛⲟⲙϯ ⲁⲛⲙⲟϣⲓ ⲁⲛⲓ ϩⲁⲣⲟⲕ. ⲁⲛⲟⲕ ⲅⲁⲣ ⲛⲉ
ⲁⲓϯ ⲙⲁϯ ⲙⲙⲁⲩ ϩⲱ ⲡⲉ ⲉⲓϩⲉⲥⲓ ⲉϥϫⲱ ⲛⲛⲁⲓⲥⲁϫⲓ ⲛⲁⲛⲁ
ⲉⲩⲁⲅⲣⲓ ⲛⲉⲙ ϯϣⲫⲏⲣⲓ ⲉⲧⲁⲥϣⲱⲡⲓ ⲙⲙⲟϥ. ⲙⲁⲧⲁⲟⲓ ⲟⲩⲛ ⲡⲉϫⲁϥ
ϫⲉ ⲁⲛ ⲟⲩⲟⲛ ϣϫⲟⲙ ⲛⲟⲩⲇⲉⲙⲱⲛ ⲉⲉⲣ ⲟⲩϩⲱⲃ ⲙⲡⲁⲓⲣⲏϯ. ⲡⲉϫⲉ
ⲁⲡⲁ ⲉⲩⲁⲅⲣⲓ ⲛⲁϥ ϫⲉ ⲟⲩϩⲱⲃ ⲙⲡⲁⲓⲣⲏϯ ⲡⲉ ⲉⲧⲁⲛϯ ⲙⲁϯ ⲉⲣⲟϥ
ⲙⲡⲃ︦ ⲁⲛⲟⲕ ⲛⲉⲙⲁⲕ ⲕⲉ ⲅⲁⲣ ϧⲁϫⲉⲛ ϩⲁⲛ ⲕⲟⲩϫⲓ ⲛⲉϩⲟⲟⲩ ⲛⲁⲓϩⲏⲗ
ϩⲱ ⲡⲉ ⲉϫⲉ ⲡϣⲓⲛⲓ ⲛⲛⲓⲥⲛⲏⲟⲩ ⲁⲓϫⲓⲙⲓ ⲛⲟⲩⲁⲥⲟⲩⲓ ϩⲓ ⲡⲓⲙⲱⲓⲧ
ⲉⲓⲥⲓⲛⲓ ⲉⲣⲉ ⲟⲩⲟⲛ ⲅ︦ϯ ⲛⲗⲟⲩⲕⲟⲩϫⲓ ⲛϧⲏⲧⲥ ⲉⲧⲁⲓⲉⲣ ⲟⲩⲉϩⲟⲟⲩ ⲉⲓ‐
(ⲛ︦︦ⲋ︦) ϩⲉⲙⲥⲓ ⲙⲡⲉ ⲟⲩⲟⲛ ⲓ ⲉϥⲕⲱϯ ⲛⲥⲱⲟⲩ ⲙⲡⲓⲉⲙⲓ ϫⲉ ⲁⲓⲛⲁ‐
ⲟⲩⲟⲣⲡⲟⲩ ⲉⲑⲱⲛ ϫⲉ ⲟⲩⲏⲓ ⲛⲁⲓⲉⲙⲓ ⲁⲛ ⲡⲉ ϫⲉ ⲛⲁ ⲛⲓⲙ ⲛⲉ. ⲁⲓ
ⲟⲩⲱⲣⲡ ⲉⲛⲓⲧⲓⲙⲓ (sic) ⲉⲧϧⲱⲛⲧ ⲉⲣⲟⲓ ϫⲉ ⲁⲛ ⲟⲩⲟⲛ ⲧⲁⲕⲉ ⲁⲥⲟⲩⲉ
ϧⲉⲛ ⲛⲁⲓⲉϩⲟⲟⲩ ⲉⲧⲉⲡⲓϫⲓⲙⲓ ⲁⲓϯ ϣⲁⲣⲟⲥ ⲉⲡⲟⲓⲕⲟⲛⲟⲙⲟⲥ ⲛⲧⲏⲓ
ⲉϭⲱⲟⲩ ⲉⲃⲟⲗ ⲉⲛⲓϣⲉⲙⲙⲱⲟⲩ ⲓⲧⲉ ⲟⲩⲛ ⲟⲩⲁⲅⲅⲉⲗⲟⲥ ⲡⲉ ⲓⲧⲉ ⲟⲩ‐
ⲇⲉⲱⲛ ⲡⲉ ⲁⲛϭⲱⲟⲩ ⲉⲃⲟⲗ ⲉⲛⲓⲭⲏⲣⲁ ⲡⲉ. ⲟⲩⲛ ⲁⲛⲟⲕ ⲓⲧⲉ ⲛⲑⲟⲕ
ⲙⲁⲣⲉⲛϯ ⲱⲟⲩ ⲙⲫ︦ϯ︦ ⲛⲁⲓ ϩⲱⲃ ⲅⲁⲣ ⲙⲡⲁⲓⲣⲏϯ ⲙⲡⲁⲩⲉⲣ ⲛⲟϥⲣⲓ
ⲛϯⲯⲩⲭⲏ ⲛϩⲗⲓ ⲉⲃⲏⲗ ⲉⲡⲉⲥⲧⲟⲩⲃⲟ ⲡⲗⲏⲛ ϯϯ ⲱⲟⲩ ⲛⲁⲕ ϫⲉ ⲁⲕϭⲓ


### 0053

ⲛⲟⲩϧⲣⲉ ϩⲓⲧⲉⲛ ⲟⲩⲁⲅⲅⲉⲗⲟⲥ ⲟⲩⲟⲛ ϣϫⲟⲙ ⲙⲉⲛ ⲛⲛⲓⲕⲉⲇⲉⲙⲱⲙ
ⲉⲕⲱⲗⲛ ⲛϩⲁⲛ ⲱⲓⲕ ⲉⲉⲛⲟⲩ ⲁⲗⲗⲁ ⲥⲉⲟⲓ ⲛϧⲣⲉ ⲙⲡⲓⲥⲱⲙⲁ ⲁⲛ ⲉⲡ‐
ⲥⲓ ⲛⲁ ⲛⲓⲇⲉⲙⲱⲛ ⲅⲁⲣ ⲥⲉⲙⲣⲟϣⲧ ⲟⲩⲟϩ ⲉϣⲱⲡ ⲫⲁ ⲛⲓⲇⲉⲙⲱⲛ ⲡⲉ
ϯⲯⲩⲭⲏ ⲑⲉϧⲑⲱϧ ⲁⲥϣⲁⲛⲛⲁⲩ ⲉⲣⲟϥ ⲉϣⲱⲡ ⲇⲉ ⲫⲁ ⲛⲓⲁⲅⲅⲉⲗⲟⲥ
ⲡⲉ ϯⲯⲩⲭⲏ ⲑⲉϧⲑⲱϧ ⲁⲛ ⲁⲗⲗⲁ ⲉⲥⲭⲏ ϧⲉⲛ ⲟⲩⲥⲉⲙⲛⲏ ⲛⲉⲙ ⲟⲩϩⲓ‐
ⲣⲏⲛⲏ ⲙⲡⲓⲛⲁⲩ ⲉⲧⲉⲙⲙⲁⲩ ⲫⲏ ⲟⲩⲛ ⲉⲧⲁϥⲉⲣ ⲡⲉⲙⲡϣⲁⲛϭⲓ ϧⲣⲉ ⲛⲧⲟ‐
ⲧⲟⲩ ⲛⲛⲓⲁⲅⲅⲉⲗⲟⲥ ⲛϣⲟⲣⲡ ⲙⲉⲛ ϣⲁⲣⲉ ⲟⲩⲇⲓⲁⲕⲣⲓⲥⲓⲥ (ⲛ︦ⲍ︦) ϣⲱⲡⲓ
ⲛϧⲏⲧϥ ⲉϥⲓⲣⲓ ⲙⲫⲙⲉⲩⲓ ⲙⲡⲓⲥⲁϫⲓ ⲙⲡⲓⲁⲡⲟⲥⲧⲟⲗⲟⲥ ⲉϥϫⲱ ⲙⲙⲟⲥ ϫⲉ
ϯϧⲣⲉ ⲉⲧϫⲟⲣ ⲑⲁ ⲛⲓⲧⲉⲗⲓⲟⲥ ⲧⲉ ⲛⲁⲓ ⲉⲑⲃⲉ ⲧⲟⲩϩⲉⲝⲓⲥ ⲥⲉⲉⲣⲅⲩⲙⲛⲁⲍⲓⲛ
ⲛⲛⲟⲩⲉⲥⲑⲏⲧⲏⲣⲓⲟⲛ ⲉⲡϫⲓ ⲛⲉⲙⲓ ⲉⲡⲓⲡⲉⲧϩⲱⲟⲩ ⲛⲉⲙ ⲛⲓⲡⲉⲑⲛⲁⲛⲉϥ.
ⲛⲁⲗⲓⲛ ⲁ ⲅ︦ ⲛⲇⲉⲙⲱⲛ ⲉⲣⲁⲡⲁⲛⲧⲁⲛ ⲉⲣⲟϥ ⲛⲟⲩⲥⲟⲡ ⲉⲩⲟⲓ ⲙⲡⲥⲙⲟⲧ
ⲛϩⲁⲛ ⲣⲉϥⲫⲱϣⲉⲛ ⲛⲧⲉ ϯⲉⲕⲕⲗⲏⲥⲓⲁ ϧⲉⲛ ⲧⲫⲁϣⲓ ⲡⲓⲉϩⲟⲟⲩ ⲛϩⲁⲛ
ⲁⲙⲉⲣⲓ ⲛϯⲕⲁⲩⲁ ⲟⲩⲟϩ ⲡⲁⲓⲣⲏϯ ⲛⲁⲩϯⲥⲁⲕ ⲉⲣⲱⲟⲩ ⲡⲉ ϩⲱⲥⲇⲉ
ⲛⲧⲟⲩϣⲧⲉⲭⲁϥ ⲛⲧⲉϥⲉⲓ ⲉⲣⲱⲟⲩ ϫⲉ ϩⲁⲛ ⲇⲉⲙⲱⲛ ⲛⲉ. ⲉⲑⲃⲉ
ⲫⲁⲓ ⲙⲉⲛⲉⲛⲥⲁ ⲑⲣⲟⲩϣⲉ ⲛⲱⲟⲩ ⲟⲩⲟϩ ⲛⲧⲉϥϫⲉⲙ ⲡⲓⲣⲟ ⲉϥⲧⲁϫ‐
ⲣⲏⲟⲩⲧ ⲁϥⲉⲙⲓ ϫⲉ ϩⲁⲛ ⲇⲉⲙⲱⲛ ⲛⲉ ⲙⲙⲟⲛ ⲙⲡⲉϥⲉⲙⲓ ⲛϣⲟⲣⲛ


### 0054

ⲟⲩⲟϩ ⲁⲩⲉⲣ ⲙⲫⲣⲏϯ ⲛϩⲁⲛ ⲟⲩⲟⲛ ⲉⲩϩⲓⲟⲓ ⲛⲉⲙⲁϥ ⲉⲑⲃⲉ ⲡⲓⲛⲁϩϯ
ⲉⲃⲟⲗϧⲉⲛ ⲛⲓⲅⲣⲁⲫⲏ ⲟⲩⲟϩ ⲁ ⲡⲓⲟⲩⲁⲓ ⲡⲓⲟⲩⲁⲓ ⲥⲁϫⲓ ⲛⲉⲙⲁϥ
ⲙⲡⲉϥⲡⲣⲟⲃⲗⲏⲙⲁ ⲟⲩⲟϩ ⲛⲁⲩϫⲱ ⲙⲙⲟⲥ ⲛⲁϥ ⲡⲉ ϫⲉ ⲁⲛⲥⲱⲧⲉⲙ
ⲉⲑⲃⲏⲧⲕ ϫⲉ ⲕⲥⲁϫⲓ ⲛⲕⲁⲗⲱⲥ ϧⲁ ⲡⲓⲛⲁϩϯ ⲉⲧⲥⲟⲩⲧⲱⲛ ⲉⲑⲃⲉ ⲫⲁⲓ
ⲁⲛⲓ ϣⲁⲣⲟⲕ ϩⲓⲛⲁ ⲛⲧⲉⲕⲑⲉⲧ ⲡⲉⲛϩⲏⲧ ϧⲉⲛ ⲫⲣⲏ ⲉⲧⲉⲛϣⲓⲛⲓ ⲛⲥⲱϥ
ⲛⲧⲟⲧⲕ. (ⲛⲏ) ⲛⲑⲟϥ ⲇⲉ ⲡⲉϫⲁϥ ⲛⲱⲟⲩ ϫⲉ ⲁϫⲉ ⲣⲏ ⲉⲧⲉⲧⲉⲛ‐
ⲟⲩⲁϣϥ. ⲡⲉϫⲉ ⲡⲓϩⲟⲩⲓⲧ ⲛⲁϥ ϫⲉ ⲁⲛⲟⲕ ⲟⲩⲉⲩⲙⲉⲛⲓⲟⲥ (sic) ⲁⲛⲟⲕ
ⲁⲉ ⲉⲧⲁⲓⲓ ϩⲁⲣⲟⲕ ϫⲉ ϩⲓⲛⲁ ⲛⲧⲉⲕⲧⲁⲙⲟⲓ ϫⲉ ⲫⲓⲱⲧ ⲟⲩⲅⲉⲛⲉ‐
ⲧⲟⲥ (sic) ⲡⲉ ϣⲁⲛ ⲟⲩⲁⲅⲉⲛⲉⲧⲟⲥ ⲡⲉ. ⲡⲉϫⲉ ⲁⲡⲁ ⲉⲩⲁⲅⲣⲓ ⲛⲁϥ
ϫⲉ ϯⲛⲁⲉⲣ ⲟⲩⲱ ⲛⲁⲕ ⲁⲛ ϫⲉ ⲕⲁⲕⲱⲥ ⲁⲕϣⲓⲛⲓ ϯⲫⲩⲥⲓⲥ ⲅⲁⲣ ⲛⲁⲧ‐
ⲓⲥⲓ ⲙⲡⲁⲥⲥϣⲉ ⲉⲫⲓⲣⲓ ⲉⲑⲃⲏⲧⲥ ϫⲉ ⲟⲩⲙⲓⲥⲓ ⲧⲉ ϣⲁⲛ ⲟⲩⲁⲑⲙⲓⲥⲓ
ⲧⲉ. ⲉⲧⲁ ⲡⲓϩⲟⲩⲓⲧ ⲉⲙⲓ ϫⲉ ⲁϥϭⲣⲟ ⲉⲣⲟϥ ⲁϥⲥⲉⲕ ⲡⲉϥⲁⲣⲏⲟⲩ ⲉⲧϩⲏ
ⲉⲧⲁϥⲓ ⲇⲉ ⲉⲧϩⲏ ⲡⲉϫⲁϥ ⲙⲡⲓϣⲟⲣⲡ ϫⲉ ⲕⲁⲕⲱⲥ ⲁⲕϣⲓⲛⲓ. ⲡⲉϫⲉ
ⲁⲡⲁ ⲉⲩⲁⲅⲣⲓ ⲛⲁϥ ϫⲉ ⲛⲑⲟⲕ ⲟⲩ ⲛⲑⲟⲕ. ⲡⲉϫⲁϥ ϫⲉ ⲟⲩⲁⲣⲓⲁⲛⲟⲥ
ⲁⲛⲟⲕ. ⲡⲉϫⲉ ⲁⲡⲁ ⲉⲩⲁⲅⲣⲓ ⲛⲁϥ ϫⲉ ⲉⲕⲕⲱϯ ⲛⲥⲁ ⲟⲩ ⲛⲑⲟⲕ ϩⲱⲕ.
ⲡⲉϫⲁϥ ⲛⲁϥ ϫⲉ ⲉⲓϣⲓⲛⲓ ⲉⲑⲃⲉ ⲡⲓⲡⲛ︦ⲁ︦ ⲛⲁⲅⲓⲟⲛ ⲛⲉ ⲉⲑⲃⲉ ⲡⲥⲱⲙⲁ
ⲙⲡⲭ︦ⲥ︦ ϫⲉ ⲁⲛ ⲛⲑⲟϥ ⲡⲉ ϧⲉⲛ ⲟⲩⲙⲉⲑⲙⲏⲓ ⲡⲉ ⲫⲏ ⲉⲧⲁ ⲙⲁⲣⲓⲁ
ⲙⲁⲥϥ. ⲡⲉϫⲉ ⲡⲓⲁⲅⲓⲟⲥ ⲉⲩⲁⲅⲣⲓ ⲛⲁϥ ϫⲉ ⲡⲓⲡⲛ︦ⲁ︦ ⲛⲁⲅⲓⲟⲛ ⲟⲩⲇⲉ


### 0055

ⲟⲩⲙⲓⲥⲓ ⲁⲛ ⲡⲉ ⲟⲩⲇⲉ ⲟⲩⲥⲱⲛⲧ ⲁⲛ ⲡⲉ ⲥⲱⲛⲧ ⲛⲓⲃⲉⲛ ⲥⲉⲁⲙⲟⲛⲓ
ⲙⲙⲱⲟⲩ ϧⲉⲛ ⲟⲩⲧⲟⲡ(ⲟⲥ) ⲥⲱⲛⲧ ⲛⲓⲃⲉⲛ ϣⲁⲩϣⲓⲃϯ (ⲟ)ⲩⲟϩ ⲥⲉⲉⲣⲁ‐
ⲅⲓⲁⲍⲓⲛ ⲙⲙⲱⲟⲩ ϩⲓⲧⲉⲛ ⲫⲏ ⲉⲧⲥⲟⲧⲡ ⲉⲣⲱⲟⲩ (ⲛ︦ⲑ︦) (ⲡⲉϫⲉ ⲡⲓⲙⲁϩ
ⲅ︦ ϫ)ⲉ ⲁⲕⲣⲟ (ⲉⲛ)ⲁⲓ ϫⲉ ϩⲁⲛ.......... ⲟⲩⲡ ⲉⲧⲉⲕⲟⲩⲱϣ
ⲉϫⲟϥ ⲛⲏⲓ ϩⲱ. ⲡⲉϫⲉ ⲡⲓϧⲉⲗⲗⲟ (ⲛⲁ)ϥ ϫⲉ ⲟⲩ ⲡⲉ ⲉⲧⲉⲕⲕⲱϯ
ⲛⲥⲱϥ (ⲛ)ⲑⲟⲕ ϫⲉ ⲁϣⲟⲩϣⲟⲩ ⲟⲕ ϧⲁϫⲉⲛ ⲡⲓⲁⲅⲱⲛ. ⲡⲉϫⲉ
ⲡⲓⲇⲉⲙⲱⲛ ⲛⲁϥ ϫⲉ ⲁⲛⲟⲕ ⲙⲉⲛ ϯⲉⲣⲁⲙⲫⲓⲃⲁⲗⲓⲛ ⲁⲛ ϩⲗⲓ ⲁⲗⲗⲁ
ⲡⲁϩⲏⲧ ⲑⲏⲧ ⲁⲛ ⲟⲩⲇⲉ ϥⲧⲁϫⲣⲏⲟⲩⲧ ⲁⲛ ϫⲉ ⲁ ⲡⲭ︦ⲥ︦ ϭⲓ ⲕⲁϯ
ⲛⲣⲱⲙⲓ ⲁⲗⲗⲁ ⲛⲧϣⲉⲃⲓⲱ ⲙⲡⲓⲕⲁϯ ⲛⲑⲟϥ ⲫ︦ϯ︦ ⲁϥϣⲱⲡⲓ ⲛϧⲏⲧϥ ⲕⲉ
ⲅⲁⲣ ⲙⲙⲟⲛ ϣϫⲟⲙ ⲛⲧⲉ ⲕⲁϯ ⲛⲣⲱⲙⲓ ϩⲓⲟⲩⲓ ⲉⲃⲟⲗ ⲙⲡⲁⲣⲭⲱⲛ
ⲛⲧⲉ ⲛⲓⲇⲉⲙⲱⲛ ⲉⲃⲟⲗϧⲉⲛ ⲛⲓⲣⲱⲛⲓ ⲟⲩⲟϩ ⲛⲧⲉϥϭⲣⲟ ⲉⲣⲟϥ ⲕⲉ ⲅⲁⲣ
ⲙⲡⲁⲣⲉ ⲕⲁϯ ⲛⲣⲱⲙⲓ ϣⲱⲡⲓ ϧⲉⲛ ⲡⲓⲥⲱⲙⲁ ⲛⲉⲙ ⲫ︦ϯ. ⲡⲉϫⲉ ⲁⲡⲁ
ⲉⲩⲁⲅⲣⲓ ⲛⲁϥ ϫⲉ ⲉⲛⲉ ⲙ(ⲡⲉ)ϥϭⲓ ⲕⲁϯ ⲛⲣⲱⲓ ⲡⲉ ⲛⲁϥⲛⲁϭⲓ ⲥⲁⲣⲝ
ⲛⲣⲱⲙⲓ ⲁⲛ ⲟⲛ ⲡⲉ ⲓⲉ ϫⲉ ⲟⲩ(ⲛ ⲁϥ)ϭⲓ ⲥⲁⲣⲝ ⲛⲣⲱⲙⲓ (ⲉⲃⲟ)ⲗϧⲉ(ⲛ
ⲙⲁⲣⲓⲁ ϯ)ⲡⲁⲣⲑⲉⲛⲟⲥ ⲉⲑⲟⲩⲁⲃ ⲓⲉ ⲁ(ϥⲉⲣ ⲣⲱ)ⲙⲓ ⲟⲛ ⲛⲉⲙ ⲯⲩⲭⲏ
(sic) (ⲛⲉⲙ ⲟⲩⲕⲁϯ) ⲉϥϫⲏⲕ ⲉⲃⲟⲗϧⲉⲛ ϩⲱⲃ ⲛⲓⲃⲉⲛ ⲛⲧⲉ ϯⲙⲉⲧⲣⲱⲙⲓ
ϣⲁⲧⲉⲛ ⲫⲛⲟⲃⲓ ⲙⲙⲁⲩⲁⲧϥ ⲙⲙⲟⲛ ϣϫⲟⲙ ⲅⲁⲣ ⲛⲧⲉ ⲡⲥⲱⲙⲁ ϣⲱⲡⲓ


### 0056

....... ⲉⲯⲩⲭⲏ ⲛⲉⲙ ⲕⲁϯ ⲓⲥϫⲉ ⲇⲉ ⲙⲡⲉϥϭⲓ ⲛⲛⲁⲓ ⲓⲉ ⲉⲩ‐
ⲙⲟⲩϯ ⲉⲣⲟⲓ ⲉⲫⲗⲏⲟⲩ ϫⲉ ⲛⲭ︦ⲥ︦ (ⲝ̄ cod. ⲝ︦ⲃ︦) ⲡⲗⲟⲅⲟⲥ ⲟⲩⲛ ⲛⲁⲧ‐
ϣⲓⲃϯ ⲡⲓⲙⲟⲛⲟⲅⲉⲛⲏⲥ ⲛϣⲏⲣⲓ ⲛⲧⲉ ⲫⲓⲱⲧ ⲁϥϭⲓ ⲥⲱⲙⲁ ⲛⲣⲱⲙⲓ
ⲛⲉⲙ ⲯⲩⲭⲏ ⲛⲉⲙ ⲕⲁϯ ⲛⲉⲙ ϩⲱⲃ ⲛⲓⲃⲉⲛ ⲛⲧⲉ ϯⲙⲉⲧⲣⲱⲙⲓ ⲭⲱⲣⲓⲥ
ⲫⲛⲟⲃⲓ. ⲙⲁⲣⲉⲥⲣⲱϣⲓ ⲙⲙⲟⲛ ⲟⲩⲛ ϯⲛⲟⲩ ⲛϫⲉ ⲟⲩⲗⲁⲟⲩⲓ ⲙⲙⲉⲧ
ⲙⲉⲑⲣⲉ ⲛⲧⲉ ⲡⲁⲩⲗⲟⲥ ⲡⲓⲁⲡⲟⲥⲧⲟⲗⲟⲥ ⲉϥϫⲱ ⲙⲙⲟⲥ ⲉϥⲑⲱⲟⲩϯ
ⲉϧⲟⲩⲛ ⲛⲁⲛ ⲡⲓⲛⲁϩϯ ⲉⲟⲩⲙⲟⲛⲁⲥ ⲛⲟⲩⲱⲧ ⲛⲉⲙ ⲟⲩⲙⲉⲑⲛⲟⲩϯ
ⲛⲟⲩⲱⲧ ⲛⲉⲙ ⲟⲩⲙⲉⲧⲟⲩⲣⲟ ⲛⲟⲩⲱⲧ ϫⲉ ϯⲣⲓⲁⲥ ⲛⲟⲙⲟⲟⲩⲥⲓⲟⲥ ⲟⲩ‐
ⲁⲧϣⲓⲃϯ ⲧⲉ ϥϫⲱ ⲅⲁⲣ ⲙⲙⲟⲥ ϫⲉ ⲟⲩⲁⲓ ⲡⲉ ⲫ︦ϯ︦ ⲟⲩⲁⲓ ⲡⲉ ⲡⲓ‐
ⲙⲉⲥⲓⲧⲏⲥ ⲛⲧⲉ ⲫ︦ϯ︦ ⲛⲉⲙ ⲛⲓⲣⲱⲙⲓ ⲓ︦ⲏ︦ⲥ︦ ⲡⲭ︦ⲥ︦ ⲡⲓϣⲏⲣⲓ ⲙⲫ︦ϯ︦ ⲫⲓⲱⲧ
ⲓⲓ ⲓ︦︦︦ⲧ︦︦
ⲟⲩⲁⲛⲁⲥⲧⲁⲥⲓⲥ ⲛⲟⲩⲱⲧ ⲛⲧⲉ ⲛⲓⲣⲉϥⲙⲱⲟⲩⲧ ϧⲉⲛ ⲡⲓⲥⲏⲟⲩ ⲛⲧⲉ ⲡ....
ⲕⲁⲧⲁ ϯϧⲉ ⲉⲧⲁ ⲡⲁⲩⲗⲟⲥ (ϫⲟⲥ.).... ⲧⲉⲛ ⲙⲛⲧ..... ⲧⲉⲧⲉ(ⲛ‐
ϫⲱⲗ ⲉⲃⲟⲗ ⲙ)ⲡⲙⲏⲥⲧⲏⲣⲓⲟⲛ ⲧⲏⲣϥ ⲛⲧⲉ ϯⲧⲣⲓⲁⲥ ⲉⲑⲟⲩⲁⲃ ⲟⲩⲁⲓ
ⲉⲃⲟⲗⲉⲛ ⲑⲏⲛⲟⲩ ⲁϥⲉⲣ ⲡⲗⲟⲅⲟⲥ ⲛⲥⲱⲛⲧ ⲕⲉ ⲟⲩⲁⲓ ⲁϥⲉⲣ ⲡⲓⲡⲛ︦ⲁ︦
ⲛⲁⲅⲓⲟⲛ ⲛⲥⲱⲛⲧ ⲛⲉⲙ ⲡⲓⲥⲱⲙⲁ ⲛⲧⲉ ⲡⲭ︦ⲥ︦ ⲡⲕⲉⲟⲩⲁⲓ ⲁϥϧⲱⲧⲉⲃ
ⲛϯⲯⲩⲭⲏ ⲛⲉⲙ ⲛⲓⲥⲱⲙⲁ ⲛⲧⲉ ⲡⲭ︦ⲥ︦..... (sic exit codex.)