ⲫⲃⲓⲟⲥ ⲙⲡⲓⲛⲓϣϯ ⲙⲫⲱⲥⲧⲏⲣ ⲟⲩⲟϩ ⲙⲡⲛ︦ⲁ︦ⲧⲟⲫⲟⲣⲟⲥ ⲉⲧϫⲏⲕ ⲉⲃⲟⲗ ϧⲉⲛ
ⲁⲣⲉⲧⲏ ⲛⲓⲃⲉⲛ ⲁⲃⲃⲁ ⲙⲁⲕⲁⲣⲓⲟⲥ ⲫⲓⲱⲧ ⲟⲩⲟϩ ⲡⲁⲣⲭⲏⲅⲟⲥ ⲛⲛⲓⲙⲟⲛⲁⲭⲟⲥ
ⲛⲧⲉ ⲡⲓⲧⲱⲟⲩ ⲉⲑⲟⲩⲁⲃ ⲛⲧⲉ ϣⲓⲏⲧ ⲉⲁϥϩⲓⲥⲧⲟⲣⲉⲓⲛ ⲙⲙⲟϥ ⲛϫⲉ ⲁⲃⲃⲁ ⲥⲁⲣⲁ‐
ⲡⲓⲱⲛ ⲡⲓⲟⲥⲓⲱⲧⲁⲧⲟⲥ ⲛⲉⲡⲓⲥⲕⲟⲡⲟⲥ ⲛⲧⲉ ϯⲃⲁⲕⲓ ⲉⲙⲙⲁⲓ ⲭⲣⲥ ⲑⲙⲟⲩⲓ ⲡⲓ‐
ⲙⲁⲑⲏⲧⲏⲥ ⲛⲧⲉ ⲁⲃⲃⲁ ⲁⲛⲧⲱⲛⲓⲟⲥ ⲡⲓⲡⲛ︦ⲁ︦ⲧⲟⲫⲟⲣⲟⲥ. ϧⲉⲛ ⲟⲩϩⲓⲣⲏⲛⲏ ⲛⲧⲉ
ⲫ︦ϯ︦ ⲁⲙⲏⲛ.
ⲛⲏ ⲙⲉⲛ ⲉⲧⲁϥϩⲓⲥⲧⲟⲣⲓⲛ ⲛϫⲉ ⲡⲓⲃⲱⲕ ⲛⲧⲉ ⲫ︦ϯ︦ ⲙⲱⲩⲥⲏⲥ ⲕⲁⲧⲁ ⲡⲓⲛⲟⲙⲟⲥ
ⲉⲧⲁϥϭⲓⲧϥ ⲛⲧⲉⲛ ⲫ︦ϯ︦ ⲉⲑⲃⲉ ⲡⲉⲛϩⲏⲟⲩ....... ⲉⲑⲃⲉ ϫⲉ ⲡⲓⲛⲟⲙⲟⲥ ⲉⲧⲁϥⲉⲣ
ϭⲁⲩ ⲙⲱⲓⲧ ⲛⲁⲛ ⲉⲡⲭⲥ ⲕⲁⲧⲁ ⲡⲥⲁϫⲓ ⲛϯⲟⲓⲕⲟⲛⲟⲙⲓⲁ ⲙⲫⲣⲏϯ ⲉⲧⲁϥϫⲟⲥ
ⲛϫⲉ ⲡⲓⲁⲡⲟⲥⲧⲟⲗⲟⲥ ⲉⲑⲟⲩⲁⲃ ⲟⲩⲟϩ ⲛⲏ ⲟⲛ ⲉⲧⲁⲩⲥϧⲏⲧⲟⲩ ⲙⲉⲛⲉⲛⲥⲁ ⲡⲓⲛⲟ‐