ⲟⲩⲟϩ ⲛⲧⲉⲧⲉⲛⲑⲁϩⲥ ⲑⲏⲛⲟⲩ ϧⲉⲛ ⲡⲁⲓⲕⲟⲩϫⲓ ⲛⲛⲉϩ ⲟⲩⲟϩ ⲧⲉⲛⲛⲁϩϯ ϫⲉ
ⲡⲓⲟⲩϫⲁⲓ ⲛⲁⲧⲁϩⲉ ⲑⲏⲛⲟⲩ. ⲟⲩⲟϩ ⲁⲩⲓⲣⲓ ⲕⲁⲧⲁ ⲫⲣⲏϯ ⲉⲧⲁ ⲛⲓⲁⲅⲓⲟⲥ ϫⲟⲥ
ⲛⲱⲟⲩ ⲟⲩⲟϩ ⲁⲩⲟⲩϫⲁⲓ ϧⲉⲛ ϯϫⲟⲙ ⲛⲧⲉ ⲡⲭ︦ⲥ︦ ⲥⲁⲧⲟⲧⲟⲩ ⲇⲉ ⲁⲩϭⲓ ⲱⲙⲥ
ⲉⲫⲣⲁⲛ ⲙⲫⲓⲱⲧ ⲛⲉⲙ ⲡϣⲏⲣⲓ ⲛⲉⲙ ⲡⲓⲡ︦ⲛ︦ⲁ︦ ⲉⲑⲟⲩⲁⲃ ⲟⲩⲟϩ ⲁⲩϣⲱⲡⲓ
ⲛⲭⲣⲓⲥⲧⲓⲁⲛⲟⲥ ϧⲉⲛ ⲡⲓⲙⲁ ⲉⲧⲉⲙⲙⲁⲩ ⲟⲩⲟϩ ⲁⲩϩⲓ ⲱⲓϣ ⲛϯϣⲫⲏⲣⲓ ⲉⲧⲁⲥ‐
ϣⲱⲡⲓ ⲙⲙⲱⲟⲩ ϧⲉⲛ ⲁⲑⲏⲛⲛⲁⲥ ⲑⲃⲁⲕⲓ ⲛⲛⲓⲁⲑⲏⲛⲛⲁⲓⲟⲥ. ⲓⲥϫⲉⲛ ⲡⲓⲉϩⲟⲟⲩ
ⲇⲉ ⲉⲧⲉⲙⲙⲁⲩ ⲁ ⲟⲩⲙⲏϣ ϣⲱⲡⲓ ⲛⲭⲣⲓⲥⲧⲓⲁⲛⲟⲥ ⲉⲃⲟⲗⲛϧⲏⲧⲟⲩ ⲉⲩϯ ⲱⲟⲩ
ⲙⲫ︦ϯ︦ ⲡⲓⲗⲟⲅⲟⲥ ⲉⲧⲁϥϭⲓ ⲥⲁⲣⲝ. ⲉϣⲱⲡ ⲅⲁⲣ ⲁⲓϣⲁⲛⲟⲩⲱϣ ⲉϫⲱ ⲙⲡⲁϣⲁⲓ
ⲛⲛⲓϩⲙⲟⲧ ⲛⲧⲁⲗϭⲟ ⲉⲧⲁ ⲫ︦ϯ︦ ⲉⲣⲉⲛⲉⲣⲅⲉⲓⲛ ⲙⲙⲱⲟⲩ (-verso-) ϧⲉⲛ ⲛⲉⲛ‐
ϫⲓϫ ⲛⲛⲁⲓⲁⲅⲓⲟⲥ ⲡⲓⲥⲏⲟⲩ ⲛⲁⲙⲟⲩⲛⲕ ⲉⲣⲟⲓ ⲉⲓⲥⲁϫⲓ.
ⲟⲩⲡⲣⲁⲅⲙⲁⲧⲉⲩⲥ ⲅⲁⲣ ⲛⲧⲉ ϯⲃⲁⲕⲓ ⲁⲛⲧⲓⲟⲭⲓⲁ ⲉϥϩⲏⲗ ϣⲁ ⲛⲁⲓⲙⲁⲕⲁ‐
ⲣⲓⲟⲥ ⲕⲁⲧⲁ ⲕⲟⲩϫⲓ ⲉϥϭⲓ ⲥⲙⲟⲩ ⲉⲃⲟⲗϩⲓⲧⲟⲧⲟⲩ ⲉϥⲱⲗⲓ ⲙⲡⲟⲩϩⲱⲃ ⲛϫⲓϫ
ⲛⲧⲟⲧⲟⲩ ⲛⲁⲩⲉⲣ ϩⲱⲃ ⲅⲁⲣ ⲡⲉ ⲉⲛⲓⲥⲭⲟⲗⲁⲕⲓ ⲡⲉ ⲉⲃⲟⲗ ⲟⲩⲛ ϩⲓⲧⲉⲛ ⲡⲉϥⲛⲁϩϯ
ⲉϧⲟⲩⲛ ⲉⲛⲁⲓⲁⲅⲓⲟⲥ ⲁϥⲥϧⲉ ⲡⲟⲩⲣⲁⲛ ⲉⲛⲓⲥⲭⲟⲗⲁⲕⲓ ⲁϥⲁⲓⲧⲟⲩ ⲛⲥⲧⲁⲩⲣⲟⲥ
ϧⲉⲛ ⲑⲙⲏϯ ⲙⲡⲓⲗⲁⲟⲩⲟ ⲛⲧⲉ ⲡⲉϥϫⲟⲓ ϧⲉⲛ ⲡⲓϣϭⲏⲣ ⲛⲧⲉ ⲫⲓⲟⲙ. ⲁⲥϣⲱⲡⲓ
ⲇⲉ ⲉⲣⲉ ⲡⲓϫⲟⲓ ⲭⲏ ϧⲉⲛ ⲕⲱⲛⲥⲧⲁⲛⲧⲛⲟⲩⲡⲟⲗⲓⲥ ⲛⲉⲙ ⲧⲉϥⲡⲣⲁⲅⲙⲁⲧⲉⲓⲁ