ⲙⲏⲡⲱⲥ ⲛⲑⲟⲕ ⲟⲩⲣⲉϥⲁⲙⲟⲛⲓ ⲙⲡⲓⲥⲁϫⲓ ⲟⲩⲟϩ ⲛⲑⲟⲕ ⲟⲩⲣⲉϥⲙⲓⲥⲓ ⲁⲛ. ⲧⲁ
ⲫⲙⲏⲓ ⲛⲁⲓ ⲛⲉ ⲛⲓϩⲉⲃⲥⲱ ⲛⲧⲉ ⲡⲓϩⲟⲡ ⲛⲁⲓ ⲟⲛ ⲛⲉ ⲛⲓϫⲓ ⲛϭⲱⲣ ⲛⲧⲉ ⲛⲏ ⲉⲧⲁⲩⲉⲣ
ϩⲱⲃ ⲛⲕⲁⲗⲱⲥ ⲛⲁⲓ ⲛⲉ ⲛⲏ ⲉⲧⲁⲩⲕⲱⲧ ⲙⲡⲟⲩⲏⲓ ⲉϫⲉⲛ ϯⲡⲉⲧⲣⲁ ⲉⲧϫⲟⲣ
ⲟⲩⲙⲉⲑⲛⲁⲏⲧ ⲛⲉⲙ ⲟⲩⲛⲁϩϯ ⲙⲡⲉⲛⲑⲣⲟⲩⲙⲟⲩⲛⲕ ⲛⲧⲟⲧⲕ ϯϩⲟϯ ⲛⲉⲙ ⲡⲓ‐
ϭⲓⲧⲕ ⲛϫⲟⲛⲥ ⲛⲉⲙ ⲡⲓⲑⲉⲃⲓⲟ ⲛⲉⲙ ⲟⲩⲙⲉⲧⲣⲉϥⲉⲣ ϩⲏⲃⲓ ⲁⲙⲟⲛⲓ ⲙⲙⲱⲟⲩ
ⲟⲩϫⲁⲓ ϧⲉⲛ ⲡⲟⲥ ⲛⲏ ⲉⲑⲟⲩⲱϣ ⲉⲱⲛϧ ϧⲉⲛ ⲟⲩϩⲉⲓⲣⲏⲛⲏ ⲁⲙⲏⲛ.
ϩⲁⲛ ⲥⲛⲏⲟⲩ ⲉⲩϩⲉⲙⲥⲓ ⲙⲡⲕⲱϯ ⲛⲁⲃⲃⲁ ⲙⲁⲕⲁⲣⲓⲟⲥ ⲟⲩⲟϩ ⲉⲧⲁ ⲟⲩⲡⲁⲣ‐
ⲣⲏⲥⲓⲁ ϣⲱⲡⲓ ⲁⲩϣⲉⲛϥ ⲉⲑⲃⲉ ϯⲛⲁⲫⲣⲓ ⲛϣⲉⲗⲧⲁⲙ ϫⲉ ⲉⲣⲉ (-ⲕ︦ⲑ︦-) ⲡⲉⲥⲃⲱⲗ
ⲛⲏⲟⲩ ⲉϫⲉⲛ ⲟⲩ. ⲡⲉϫⲁϥ ⲛⲱⲟⲩ ϫⲉ ⲉⲩⲓⲛⲓ ⲛϯⲛⲁⲫⲣⲓ ⲛϣⲉⲗⲧⲁⲙ ⲉϫⲉⲛ
ⲡⲓⲛⲟⲩⲥ ⲕⲁⲓ ⲅⲁⲣ ⲉϣⲱⲡ ⲛⲧⲉ ⲡⲓⲉⲙⲓ ⲛⲧⲉ ⲡⲉⲛⲟⲥ ⲓⲏⲥ ⲡⲭⲥ ϣⲱⲡⲓ ϧⲉⲛ
ⲡⲓⲣⲱⲙⲓ ϣⲁⲩϫⲟⲥ ⲉⲣⲟϥ ϫⲉ ⲁ ⲡⲉϥⲛⲟⲩⲥ ϣⲙⲁ ⲡⲁⲓⲣⲏϯ ϩⲱⲥ ϯⲛⲁⲫⲣⲓ
ⲛϣⲉⲗⲧⲁⲙ ⲥϣⲟⲙ ⲟⲩⲟϩ ⲥϫⲟⲕⲉⲣ ⲡⲁⲓⲣⲏϯ ϩⲱⲥ ϣⲁⲩϫⲟⲥ ⲉⲡⲓⲣⲉϥϯ ⲥⲃⲱ
ϫⲉ ϥϫⲟⲕⲉⲣ ⲟⲩⲟϩ ⲡⲉϥⲕⲁϯ ϣⲟⲙ.
ⲡⲉϫⲉ ⲛⲓⲥⲛⲏⲟⲩ ⲛⲁϥ ϫⲉ ⲡⲓⲁⲓⲁⲓ ⲟⲩ ⲡⲉ ⲓⲉ ⲟⲩ ⲛⲓⲟⲩⲟϯ. ⲡⲉϫⲉ ⲁⲃⲃⲁ
ⲙⲁⲕⲁⲣⲓⲟⲥ ⲛⲱⲟⲩ ϫⲉ ⲡⲓⲁⲓⲁⲓ ⲛⲓⲁⲣⲉⲧⲏ ⲙⲡⲛⲁⲧⲓⲕⲟⲛ ⲛⲉ ⲛⲓⲟⲩⲟϯ ⲛⲉ ⲛⲓⲁ‐
ⲕⲁⲓⲣⲟⲥ ⲛⲓⲕⲁⲑⲁⲣⲟⲥ ⲟⲩⲟϩ ⲛⲓⲁⲡⲗⲟⲩⲥ. ⲟⲩⲟϩ ϣⲁⲥϣⲱⲡⲓ ⲛⲟⲩϣϣⲏⲛ ϩⲱⲥ‐