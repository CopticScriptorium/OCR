ⲙⲛ̄ ⲱⲫⲓⲁⲑ • ⲙⲛ̄ ⲫⲑⲓⲛⲱⲛ • ⲙⲛ̄ ⲥⲟⲧⲟⲙⲓⲥ • ⲙ[ⲛ̄]
ⲕⲟⲙⲫⲓⲟⲛ • ⲉⲧⲉ ⲛⲁⲓ ⲛⲉ ⲡⲥⲟⲟⲩ ⲛ̄ϣⲏⲣⲉ ⲙ̄ ⲡⲙⲟⲩ •
ⲉⲛⲉⲩⲟⲗⲕ̄ ⲡⲉ ϩⲓ ⲡⲟⲩϩⲟⲩ ⲙ̄ ⲡⲉⲙϩⲁⲁⲩ ⲙ̄ ⲡϣⲏ
ⲣⲉ ⲙ̄ ⲡⲛⲟⲩⲧⲉ • ⲙ̄ ⲡⲉⲥⲙⲟⲧ ⲛ̄ ϩⲉⲛⲕⲟⲗⲗⲏⲕⲏⲛ
ⲉⲟⲗⲕ̄ ⲙⲛ̄ ⲡⲉⲩⲛⲟϭ ⲛ̄ ⲗⲏⲥⲧⲏⲥ ⲛⲁⲙⲉ • ⲛⲉⲓ ⲥⲟⲛⲉ
ⲙⲛ̄ ⲛⲉⲓ ⲕⲁⲕⲟⲩⲣⲅⲟⲥ • ⲉⲛⲉⲩϭⲱϣⲧ̄ ⲉ ⲃⲟⲗ ⲡⲉ ⲉ ⲧ
ⲃⲉ ⲡⲛⲁⲩ ⲉⲧ ⲉⲣⲉ ⲡⲥ︦ⲏ︦ⲣ︦ ⲛⲁⲃⲱⲕ ⲉ ⲡⲉⲥⲏⲧ ⲉ ⲁⲙⲉⲛⲧ[ⲉ] •
ϫⲉ ⲕⲁⲥ ⲉⲩⲛⲁⲃⲱⲕ ⲛⲙ̄ⲙⲁϥ • ⲛ̄ⲥⲉⲉⲓⲙⲉ ϫⲉ ⲟⲩ ⲡⲉⲧ ϥ̄
ⲛⲁⲁϥ • ⲡⲥ︦ⲏ︦ⲣ︦ ⲁϥⲟⲩⲟⲛϩϥ̄ ⲉ ⲣⲟⲟⲩ ⲙ̄ ⲡⲉⲥⲙⲟⲧ
ⲛ̄ ⲟⲩⲕⲁⲓ̈ⲥⲉ ϩⲓ ⲡⲁϩⲟⲩ ⲙ̄ ⲡⲉⲙϩⲁⲁⲩ • ⲉϥⲛⲏϫ ⲉ
ϫⲙ̄ ⲡⲕⲁϩ ϩⲛ̄ ⲧⲉⲩⲙⲏⲏⲧⲉ • ⲉ ⲡⲉϥⲙⲉϩ ϩⲟⲟⲩ
ⲥⲛⲁⲩ • ⲉϥϩⲙ̄ ⲡϩⲏⲧ ⲙ̄ ⲡⲕⲁϩ • ⲉⲣⲉ ⲟⲩⲥⲟⲩⲇⲁⲣⲓⲟⲛ
ϭⲟⲟⲗⲉ ⲉ ⲡⲉϥϩⲟ • ⲉⲣⲉ ⲕⲉ ⲟⲩⲁ ϭⲟⲟⲗⲉ ⲉ ⲧⲉϥⲁⲡⲉ • ϭⲱ
ϣⲧ̄ ⲣⲱ̂ ⲱ̂ ⲡⲁ ϣⲏⲣⲉ ⲉ̄ ⲡⲉⲧⲉ ϣⲁϥϭⲱϣⲧ̄ ⲛ̄ ⲛⲉϥ
ⲃⲁⲗ • ⲛ̄ⲧⲉ ⲡⲣⲏ ⲁϩ ⲉ ⲣⲁⲧϥ̄ • ⲁⲩⲱ ⲛ ⲉϥϣⲁ ⲉ ϩⲣⲁⲓ̈
ⲉϫⲙ̄ ⲡⲕⲁϩ • ϫⲉ ⲁϥϩⲱⲃⲥ̄ ⲙ̄ ⲡⲉϥϩⲟ ϩⲛ̄ ⲟⲩⲥⲟⲩⲇⲁ
ⲣⲓⲟⲛ • ⲡⲙⲟⲩ ⲇⲉ ⲡⲉϫⲁϥ ⲙ̄ ⲡⲉϥϣⲏⲣⲉ ⲉⲧⲉ
ⲡⲗⲟⲓⲙⲟⲥ ⲡⲉ • ϫⲉ ⲁⲣⲁ ⲁⲩⲛ̄ ⲧⲉⲓ ⲯⲩⲭⲏ ⲛⲁⲕ
ⲉ ⲁⲙⲛ̄ⲧⲉ ⲛ̄ⲧ ⲁⲥⲙⲟⲩ ⲛ̄ ⲃⲣ̄ⲣⲉ • ⲁⲣⲁ ⲁⲩϩⲩⲡⲟⲙⲛⲏⲥ
ⲕⲉ ⲙ̄ⲙⲟⲥ ⲛ̄ ⲧⲟⲟⲧⲕ̄ • ⲁⲣⲁ ⲁⲕϫⲓ ⲏⲡⲉ ⲙ̄ⲙⲟⲥ
ϩⲁ ⲡⲁⲣⲓⲑⲙⲟⲥ ⲉⲧ ⲟϣ • ⲙⲁⲧⲁⲙⲟⲓ̈ ϫⲉ ϯϣⲧ̄ⲣⲧⲱⲣ
ϩⲛ̄ ⲟⲩϩⲃⲁ • ⲙ̄ⲡ ⲉⲓⲉⲓⲙⲉ ϫⲉ ⲛ̄ⲧⲁ ⲟⲩϣⲱⲡⲉ
ⲙ̄ ⲡⲟⲟⲩ • ⲁ ⲡⲙⲁ ⲣ̄ ϩⲃⲁ ⲛ̄ ⲧⲟⲟⲧ • ⲁ ⲡⲁⲏⲣ ϣⲓⲃⲉ •
ⲡⲉⲥⲧⲉⲣⲱⲙⲁ (si) ϣⲧⲟⲣⲧⲣ̄ • ⲁⲛⲟⲩⲛⲟⲟⲩⲉ ⲥⲃⲟⲕ
[ⲛⲉ]ⲩϣⲟⲟⲩⲉ ϣⲓⲃⲉ • ⲁ ⲡⲉϩⲟⲟⲩ ⲁⲓ̈ⲁⲓ̈