▨▨ⲡⲁⲣⲁ ⲕⲁⲓⲣⲟⲥ ϩⲛ̄ ϯⲣⲏⲛⲏ ⲙ̄ ⲡⲉⲓⲱⲧ ϩⲁⲙⲏⲛ •
[ⲛ̄] ⲧⲉ[ⲣ] ⲟⲩⲥϯⲟⲩ ⲇⲉ ⲙ̄ ⲡⲥ︦ⲏ︦ⲣ︦ ⲁⲩⲕⲁⲁϥ ϩⲛ̄ ⲟⲩⲧⲁⲫⲟⲥ •
[ⲁ]ϥⲧⲱⲟⲩⲛ ⲉ ⲃⲟⲗ ϩⲛ̄ ⲛⲉⲧ ⲙⲟⲟⲩⲧ ϩⲙ̄ ⲡⲙⲉϩ
ϣⲟⲙⲛ̄ⲧ ⲛ̄ ϩⲟⲟⲩ • ⲁϥϥⲓ ⲛ̄ ⲧⲉⲯⲩⲭⲏ ⲙ̄ ⲡⲁⲅⲓⲟⲥ
[ⲁ]ⲡⲁ ⲁⲛⲁⲛⲓⲁ ⲛⲙ̄ⲙⲁϥ ⲉ ϩⲣⲁⲓ̈ ⲉⲙ̄ ⲡⲏⲩⲉ ⲛⲥⲁ ⲧⲟⲧϥ̄ •
[ⲁ]ⲩⲱ ⲁϥⲟⲩⲱⲙ ⲁϥⲥⲱ ⲙ̄ ⲡⲉⲛⲥⲏ︦ⲣ︦ • ϩⲓϫⲛ̄ ⲧⲉⲧⲣⲁⲡⲉⲍⲁ
ⲛ̄ ⲧⲉϥⲙⲛ̄ⲧⲉⲣⲟ • ⲓ̈ⲱⲥⲏⲫ ⲇⲉ [ⲛ ⲁ]ⲁⲣⲓⲙⲁⲑⲁⲓⲁ ⲁϥⲕⲱ
ⲱⲥ ⲙ̄ ⲡⲥⲱⲙⲁ ⲙ̄ ⲡϣⲏⲣⲉ ⲙ̄ ⲡⲛⲟⲩⲧⲉ • ⲁⲩϯ ⲉ ⲣⲟϥ
ⲛ̄ ⲟⲩⲙⲏⲏϣⲉ ⲛ̄ ⲥϯ ⲛⲟⲩϥⲉ ⲉⲛⲁⲥⲉϣⲟⲩⲛ̄ⲧⲟⲩ (sic) • ⲁϥⲕⲱ
ⲙ̄ⲙⲟϥ ϩⲛ̄ ⲟⲩⲉⲙϩⲁⲁⲩ ⲛ̄ ⲃⲣ̄ⲣⲉ • ⲁ ⲡⲙⲟⲩ ⲇⲉ ⲉⲓ̈ ⲉ ϩⲣⲁⲓ̈
ϩⲛ̄ ⲁⲙⲉⲛⲧⲉ ⲉϥϫⲱ ⲙ̄ⲙⲟⲥ • ϫⲉ ⲉϥⲧⲱⲛ ϭⲉ ⲧⲉⲓ ⲯⲩ
ⲭⲏ ⲛ̄ⲧ ⲁⲥⲉ̂ⲓ ⲉ ⲃⲟⲗ ϩⲛ̄ ⲥⲱⲙⲁ ⲛ̄ ⲃⲣ̄ⲣⲉ • ⲙ̄ⲡ ⲟⲩⲛ̄ⲧⲥ̄
ⲅⲁⲣ
ϣⲁ ⲣⲟⲓ ⲉⲁⲙⲛ̄ⲧⲉ • ⲉⲓⲥ ϩⲟⲟⲩ ⲅⲁⲣ ⲥⲛⲁⲩ ϯⲕⲱⲧⲉ ⲛ̄ⲥⲱⲥ ⲙ̄ⲡ ⲉⲓ
ϩⲉ ⲉ ⲣⲟⲥ • ⲟⲩ ϭⲉ ⲧⲉ ⲧⲉⲓ ⲛⲟϭ ⲛ̄ ϣⲡⲏⲣⲉ • ⲛ̄ ϯⲥⲟⲟⲩⲛ ⲁⲛ •
ⲟⲩⲇⲉ ⲛ̄ ϯⲥⲟⲟⲩⲛ ⲁⲛ ϫⲉ ⲟⲩ ⲡⲉ ⲡⲉⲓ ⲛⲟϭ ⲛ̄ϩⲃⲁ ⲙ̄ⲡⲟⲟⲩ •
ⲉⲣⲉ ⲡⲕⲟⲥⲙⲟⲥ ⲧⲏⲣϥ̄ ϣⲧ̄ⲣⲧⲱⲣ ϩⲛ̄ ⲟⲩϩⲃⲁ ⲙⲛ̄ ⲛⲉ
ⲧ ⲛ̄ϩⲏⲧϥ̄ ⲧⲏⲣⲟⲩ • ⲁⲩⲱ ⲙ̄ⲡⲁ ϯⲉⲓⲙⲉ ⲉ ⲡⲁⲓ̈ •
[ⲁϥ]ⲙⲟⲩⲧⲉ ⲉ ⲡⲉϥϩⲩⲡⲏⲣⲉⲧⲏⲥ ⲡⲉϫⲁϥ ⲛⲁϥ •
ϫⲉ ⲙⲁⲣⲛ̄ⲟⲩⲟⲓ̈ ϩⲙ̄ ⲙⲁ ⲛⲓⲙ • ⲛ̄ⲧⲛ̄ⲛⲁⲩ ϫⲉ ⲧⲛ̄
ϩⲉ ⲉ ⲧⲉⲓ ⲕⲁⲓⲥⲉ ⲙ̄ ⲃⲣ̄ⲣⲉ • ⲙⲛ̄ ⲧⲉⲓ ⲯⲩⲭⲏ ⲛ̄ⲃⲣ̄ⲣⲉ
ⲛ̄ⲧ ⲁⲥϩⲟⲡⲥ̄ ⲉ ⲣⲟⲥ • ⲁⲩⲱ ⲙ̄ⲡ ⲉⲓⲉⲓ̈ⲙⲉ ϫⲉ ⲛ̄ⲧ ⲁⲥⲃⲱⲕ
ⲉ ⲧⲱⲛ • ⲡⲙⲟⲩ ⲇⲉ ⲁϥⲉⲓ ⲉ ϩⲣⲁⲓ̈ ⲉ ⲡⲧⲁⲫⲟⲥ ⲙ̄ ⲡⲥ︦ⲏ︦ⲣ︦ •
ⲁϥϩⲉ ⲉ ⲣⲟϥ ⲉϥⲗⲁⲙⲡⲉⲩⲉ ϩⲙ̄ ⲡⲟⲩⲟ̂ⲉⲓⲛ ⲙ̄ ⲡⲱⲛϩ •
[ⲁϥⲡ]ⲱⲧ ⲇⲉ ⲉ ⲡⲁϩⲟⲩ ⲙ̄ ⲡⲧⲁⲫⲟⲥ ⲁϥϩⲙⲟⲥ ⲙ̄ⲙⲁⲩ
[ⲙ]ⲛ̄ ⲛⲉϥϩⲩⲡⲏⲣⲉⲧⲏⲥ • ⲁⲃⲃⲁⲧⲱⲛ ⲇⲉ ⲉⲧⲉ ⲛ̄
▨▨▨▨▨ⲡⲙⲟⲩ ⲙⲛ̄ ⲅⲁⲓⲟⲥ • ⲙⲛ̄ ⲧⲣⲩⲫⲱⲛ