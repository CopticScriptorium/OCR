ⲛ︦[ⲉ︦]
ϫⲉ ⲉⲓ ⲧⲙ̄ ⲛⲁⲩ ⲉ ⲣⲟϥ ⲁϥⲧⲱⲟⲩⲛ ⲛ̄ ϯⲛⲁ
ⲡⲓⲥⲧⲉⲩⲉ ⲁⲛ • ⲁϥⲟⲩⲱϣⲃ̄ • ⲛ̄ϭⲓ ⲡⲥ︦ⲏ︦ⲣ︦ ⲡⲉϫⲁϥ
ϫⲉ ϩⲁⲙⲏⲛ ϯϫⲱ ⲙ̄ⲙⲟⲥ ⲛⲁⲕ ⲱ̄ ⲑⲱ
ⲙⲁⲥ ⲡⲕⲟⲩⲓ̈ ⲛ̄ ⲣⲱⲙⲉ • ϫⲉ ⲙ̄ ⲙⲁ ⲛⲓⲙ ⲉⲧ ⲕ̄ⲛⲁ
ⲧⲁϣⲉⲟⲉⲓϣ ⲙ̄ ⲡⲁ ⲣⲁⲛ ⲛ̄ ϩⲏⲧϥ̄ • ϯϣⲟⲟⲡ
ⲛⲙ̄ⲙⲁⲕ • ⲙⲛ̄ ⲡⲁ ⲉⲓⲱⲧ ⲛ̄ ⲁⲅⲁⲑⲟⲥ • ⲁⲩⲱ
ⲛⲅ̄ ⲛⲁⲃⲱⲕ ⲁⲛ ⲉ ϩⲟⲩⲛ ⲉⲩⲡⲟⲗⲓⲥ ⲛ̄ ⲟⲩⲱⲧ •
ⲏ̄ ⲟⲩϯⲙⲉ ⲛ̄ ⲟⲩⲱⲧ ⲛ̄ ϯⲟⲩⲏϩ ⲛ̄ ⲥⲱⲕ
ⲙⲛ̄ ⲡⲁ ⲉⲓⲱⲧ ⲛ̄ ⲁⲅⲁⲑⲟⲥ ⲙⲛ̄ ⲡⲉⲡⲛⲁ̄ ⲉ
ⲧ ⲟⲩⲁⲁⲃ • ϫⲉ ⲡⲉⲧ ⲕ̄ⲛⲁⲧⲟⲟϭϥ̄ ⲛ̄ⲧⲉ ⲡⲁ ⲉⲓ̂
ⲱⲧ ⲥⲙⲟⲩ ⲉ ⲣⲟϥ ⲁⲛⲟⲕ ϩⲱ ⲧⲁⲁⲩⲝⲁⲛⲉ
ⲙ̄ⲙⲟϥ • ⲛ̄ⲧⲉ ⲡⲉⲡⲛⲁ̄ ⲉⲧ ⲟⲩⲁⲁⲃ ⲣ̄ ⲁⲡⲉ
ⲉ ⲣⲟϥ • ⲧⲟⲧⲉ ⲑⲱⲙⲁⲥ ⲁϥⲥⲟⲧⲛ̄ ⲉ ⲃⲟⲗ ⲙ̄ ⲡⲉϥ
ⲧⲏⲏⲃⲉ ⲁϥϥⲓ ⲉ ⲃⲟⲗ ⲙ̄ ⲡⲉϥⲥⲛⲟϥ ⲉⲧ ϩⲁⲧⲉ
ϩⲙ̄ ⲡⲉⲥⲡⲓⲣ ⲙ̄ ⲡϣⲏⲣⲉ ⲙ̄ ⲡⲛⲟⲩⲧⲉ ⲁϥ
ⲥⲫⲣⲁⲅⲓⲍⲉ ⲙ̄ⲙⲟϥ ⲛ̄ ϩⲏⲧϥ̄ • ⲁϥⲟⲩⲱ
ϣⲃ̄ ⲛ̄ϭⲓ ⲡⲥⲏ︦ⲣ︦ ⲡⲉϫⲁϥ ⲛ̄ ⲛ̄ⲁⲡⲟⲥⲧⲟⲗⲟⲥ
ⲧⲏⲣⲟⲩ • ϫⲉ ⲉⲓⲥ ⲡⲁ ⲥⲛⲟϥ ⲛ̄ ⲛⲟⲩⲧⲉ ⲁϥ
ⲧⲱϭⲉ ⲉ ⲡⲉⲧⲛ̄ⲥⲱⲙⲁ ⲁⲧⲉⲧⲛ︦ⲣ︦ ⲛⲟⲩⲧⲉ
ⲛ̄ⲧⲱⲧⲛ̄ ϩⲱⲧ ⲧⲏⲩⲧⲛ̄ ⲛ̄ ⲧⲁ ϩⲉ • ⲉⲓⲥ
ϩⲏⲏ̄ⲧⲉ ϯϣⲟⲟⲡ ⲛⲙ̄ⲙⲏⲧⲛ̄ ϣⲁ ϩⲣⲁⲓ̈
ⲉ ⲧⲥⲩⲛⲧⲉⲗⲉⲓⲁ ⲙ̄ ⲡⲁⲓⲱⲛ • ⲛⲁⲓ ⲛ̄ ⲧⲉⲣⲉ ϥ
ϫⲟⲟⲩ ⲛ̄ϭⲓ ⲡⲥⲏ︦ⲣ︦ ⲁϥⲃⲱⲕ ⲉ ϩⲣⲁⲓ ⲙ̄ ⲡⲏⲩ[ⲉ]
ϩⲛ̄ ⲟⲩⲛⲟϭ ⲛ̄ⲉⲟⲟⲩ ⲉϥϫⲱ ⲙ̄ⲙⲟⲥ • ϫⲉ ⲙ̄
ⲡⲣ̄ ⲁⲙⲉⲗⲉⲓ ⲡⲉⲧⲣⲟⲥ ⲛ̄ⲧⲟⲕ ⲙⲛ̄ ⲛⲉⲕ ⲥⲛⲏⲩ
▨▨▨▨▨▨▨▨▨▨▨▨▨▨ⲩⲙⲟⲟⲛⲉ ⲙ̄ⲙⲟⲟ[ⲩ]
▨▨▨▨▨▨▨▨▨▨▨▨▨▨▨▨▨▨▨▨▨▨▨