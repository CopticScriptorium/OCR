ⲡⲟⲟⲥⲉ • ⲙ̄ ⲡⲏⲣ︦ⲡ︦ • ⲙⲡⲁⲧ ⲟⲩϩⲱⲛ • ⲉ ⲧⲟⲟⲧⲛ̄ • ⲉ
ⲧⲃⲏⲏⲧϥ̄ • ⲙⲡⲱⲣ • ⲱ ⲛⲁⲙⲉⲣⲁⲁⲧⲉ • ⲛϣⲏⲣⲉ • ⲛ
ⲧⲉⲕⲕⲗⲉⲥⲓⲁ • ⲉⲧ ⲟⲩⲁⲁⲃ ⲡⲉⲓ ϩⲱⲃ • ⲅⲁⲣ▨▨▨▨▨▨
ⲏⲣ︦ⲡ︦ • ⲧⲟⲟⲙⲉ[one line wanting] | ⲙⲁⲣⲛ̄ϩⲁⲣⲉϩ • ⲉ ⲣⲁⲧⲛ̄ •
ⲛ̄ⲛⲁⲩ • ⲛⲓⲙ • ⲉⲛϣ[ⲗⲏⲗ] ⲉⲣⲉ ⲡⲉⲛϩⲟ ⲡⲁϩ︦ⲧ︦ ⲉϫⲙ̄ ⲡⲕⲁϩ •
ⲉⲛⲡⲁⲣⲁⲕⲁⲗⲉⲓ • ⲉⲛϫⲱ • ⲙⲙⲟⲥ • ϫⲉ ⲡⲁⲣⲭⲁⲅⲅⲉⲗⲟⲥ •
ⲙⲓⲭⲁⲏⲗ ⲡⲁϩⲧⲕ̄ • ⲙ ⲡⲉⲓⲱⲧ ⲛ ⲁⲅⲁⲑⲟⲥ • ⲛ︦ϥ︦ⲕⲱ ⲛⲁⲛ
ⲉ ⲃⲟⲗ • ⲛ̄ ⲛⲉⲛⲛⲟⲃⲉ ⲙⲛ̄ ⲛⲉⲛⲡⲁⲣⲁⲡⲧⲱⲙⲁ ⲧ︦ⲛ︦ⲧⲱⲃϩ̄ •
ⲙⲙⲟⲕ • ⲙⲓⲭⲁⲏⲗ • ⲥ︦ⲡ︦ⲥ︦ⲡ︦ ⲡⲇⲉⲥⲛⲟⲧⲏⲥ • ⲡⲉⲭ︦ⲥ︦ ⲉ ϫⲱⲛ •
ϫⲉ ⲕⲁⲥ • ⲉϥⲉⲥⲙⲟⲩ • ⲉ ⲛⲉⲛϩⲟⲟⲩ • ⲁⲩⲱ ⲛⲉⲛⲣⲙ̄ⲡⲟⲟⲩⲉ
ⲛⲉⲓⲣⲏⲛⲏⲕⲟⲛ • ⲡⲉⲛⲡⲣⲟⲥⲧⲁⲧⲏⲥ ⲙⲓⲭⲁⲏⲗ • ⲡⲁⲣⲁ‐
ⲕⲁⲗⲉⲓ • ⲙ ⲡⲉⲧ ⲉⲣⲉ ⲡⲉϥⲛⲁ • ϣⲟⲟⲡ ϩⲙ̄ ⲡⲉϥⲟⲩⲱϣ •
ⲡⲛⲟⲩⲧⲉ • ⲙ ⲡⲧ︦ⲏ︦ⲣ︦ϥ︦ • ϫⲉ ⲕⲁⲥ ⲉϥⲉⲧⲣϥ̄ϩⲣⲟⲕ • ⲛϭⲓ
ⲡⲉⲭⲓⲙⲱⲛ • ⲉⲧ ϩⲓ ϫⲱⲛ • ⲡⲁⲣⲭⲁⲅⲅⲉⲗⲟⲥ ⲛ ϣⲁⲛϩⲧⲏϥ •
ⲙⲓⲭⲁⲏⲗ • ⲧⲉⲃϩ̄ ⲡϫ︦ⲥ︦ • ⲉ ϫⲱⲛ • ⲛ︦ϥ︦ⲉⲓⲛⲉ ⲉ ϩⲣⲁⲓ • ⲙ
ⲡⲙⲟⲟⲩ • ⲙ ⲡⲉⲓⲉⲣⲟ • ϫⲉ ⲕⲁⲥ ⲉϥⲉⲟⲩⲱⲛ • ⲛⲁⲛ •
ⲛⲧⲉϥⲟⲩⲛⲁⲙ • ⲉⲧ ⲙⲉϩ • ⲛⲁⲅⲁⲑⲟⲛ ⲛⲓⲙ • ⲡⲛⲟⲩⲧⲉ •
ⲡⲛⲁⲏⲧ • ⲡⲉⲧ ϯϩⲣⲉ • ⲛⲥⲁⲣⲝ̄ • ⲛⲓⲙ • ⲕⲁⲧⲁ ⲡⲉⲧ ⲥⲏϩ •
ϫⲉ ⲉⲕϣⲁ︤ⲛ︥ⲁⲛⲟⲩⲱⲛ • ⲉ ⲧⲉⲕϭⲓϫ • ⲥⲉⲛⲁⲥⲉⲓ • ⲛ̄ⲧⲉⲕ‐
ⲙ︦ⲛ︦ⲧⲭⲣ︦ⲥ︦ • ⲡⲁⲣⲭⲁⲅⲅⲉⲗⲟⲥ • ⲙⲓⲭⲁⲏⲗ • ⲡⲁⲣⲭⲏⲥⲧⲣⲁ‐
ⲅⲟⲥ (sic) ⲛ ⲧϭⲟⲙ • ⲙ ⲡϫ︦ⲟ︦ⲥ︦ • ⲡⲁⲣⲁⲕⲁⲗⲉⲓ • ⲙ ⲡⲛⲟⲩⲧⲉ •
ⲡⲛⲁⲏⲧ • ϫⲉ ⲕⲁⲥ • ⲉϥⲉ̄ϩⲁⲣⲉϩ • ⲁⲩⲱ • ⲛϥ̄ⲁⲩⲝⲁⲛⲉ •
ⲛ ⲛ̄ϣⲏⲣⲉ ⲕⲟⲩⲓ • ϣⲁⲛⲧⲟⲩⲉⲓ • ⲉ ϩⲣⲁⲓ ⲉ̇ ⲑⲩⲗⲓⲕⲓⲁ •
ⲧⲛ̄ⲧⲱⲃ︦ϩ︦ • ⲙⲙⲟⲕ ⲡⲁⲣⲭⲁⲅⲅⲉⲗⲟⲥ • ⲙⲓⲭⲁⲏⲗ • ⲛ̄
ⲧⲙ︦ⲛ︦ⲧϣⲁⲛϩⲧⲏϥ • ⲥⲟⲡⲥⲡ̄ • ⲉ ϫⲱⲛ • ⲛⲛⲁϩⲣ︦ⲛ︦ ⲡⲉⲓⲱⲧ •
ⲛⲣϥ̄ⲕⲱ ⲉ ⲃⲟⲗ • ϫⲉ ⲕⲁⲥ • ⲉϥⲉϩⲁⲣⲉϩ • ⲉ ⲣⲟⲛ • ⲉ ⲃⲟⲗ •
ϩ︤ⲙ︥ ⲡⲓⲣⲁⲥⲙⲟⲥ ⲛⲓⲙ • ⲙ ⲡ(sic)ⲡⲁⲛϯⲕ[ⲉⲓⲙⲉ]ⲛⲟⲥ • ⲁⲩⲱ •
ⲛϥ̄ϯⲑⲉ | ▨▨▨ⲙⲉⲧⲁⲛⲟⲓ • ⲛⲧ︦ⲛ︦ⲟⲩϫⲁⲓ • ⲙⲡⲁⲧ ⲛ̄ϫⲱ[ⲕ]
[ⲉ ⲃⲟ]ⲗ • ⲙ ⲡⲉⲛⲁϩⲉ • ϩ︦ⲛ︦ ⲟⲩⲙⲛ︦ⲧ︦ⲉⲡⲣⲁ • ϯⲡⲁⲣⲁⲕⲁⲗⲉⲓ •
ⲇⲉ ⲙⲙⲱⲧⲛ̄ • ⲱ̄ ⲛⲉⲥⲛⲏⲩ • ⲙ︦ⲙ︦ⲉⲣⲓⲧ • ⲁⲩⲱ ⲡⲥⲩⲛϩⲉ‐
ⲇⲣⲓⲟⲛ • ⲙⲙⲁⲓ ⲡⲉⲭⲣ︦ⲥ︦ • ϫⲉ ⲕⲁⲥ ⲉⲧⲉⲧⲛⲁⲥⲁϩⲉ ⲧⲏⲩⲧ︦ⲛ︦ •
ⲉ ⲃⲟⲗ • ⲛϫⲓⲛ̄ϭⲟⲛⲥ̄ • ⲛⲓⲙ • ϩⲓ ⲕⲁⲧⲁⲗⲁⲗⲓⲁ • ϩⲓ ϫⲱϩ︦ⲙ︦
ϩⲓ ⲕⲱϩ • ϩⲓ ⲙⲟⲥⲧⲉ • ϩⲓ ϯⲧⲱⲛ • ϩⲓ ϫⲓⲟⲩⲉ • ϩⲓ ⲙⲟⲥⲧⲉ
ϩⲓ ϩⲱⲧ︤ⲃ︥ • ϩⲓ ⲡⲟⲣⲛⲓⲁ • ϩⲓ ⲥⲱⲱϥ ϩⲓ ⲁⲕⲁⲑⲁⲣⲥⲓⲁ • ϩⲓ