▨▨▨▨▨▨▨▨▨▨▨▨▨▨ | ⲛϭⲓ ⲛⲉⲑⲩⲣⲓⲟⲛ ⲧⲏⲣⲟⲩ •
ⲉⲧ ⲛ̄ϩⲏⲧⲟⲩ • ⲁⲩⲣ ⲁⲧ ⲟⲩⲱ̄ⲛϩ̄ ⲉ ⲃⲟⲗ • ⲛ̄ⲧⲉⲩⲛⲟⲩ • ⲁ
ⲡⲁⲣⲭⲁⲅⲅⲉⲗⲟⲥ • ⲙⲓⲭⲁⲏⲗ • ⲭⲁⲗⲁ • ⲉ ⲡⲉⲥⲏⲧ • ⲙ
ⲡⲉϥⲧⲛ︦ϩ︦ • ⲛⲟⲩⲛⲁⲙ • ⲁⲩⲉⲓ • ⲉ ϩⲣⲁⲓ • ⲉ ϫⲱϥ ⲛϭⲓ
ⲟⲩⲁϣⲏ • ⲙⲯⲩⲭⲏ • ⲛ ⲁⲧ ϫⲓ ⲏⲡⲉ ⲙⲙⲟⲟⲩ • ϫⲓⲛ
ⲡⲉϭⲃⲟⲓ ⲙ ⲡⲁⲣⲭⲁⲅⲅⲉⲗⲟⲥ • ⲛ ϣⲁⲛϩⲧⲏϥ • ϣⲁ ⲡϩⲁⲏ
ⲛϩⲧⲏϥ • ⲙ ⲡⲉϥⲧ︦ⲛ︦ϩ︦ ⲁϥⲉⲛⲧⲟⲩ • ⲉ ϩⲣⲁⲓ • ϩ︦ⲛ︦ ⲛⲕⲟⲗⲁ‐
ⲥⲓⲥ • ⲁϥⲡⲱϩ︦ⲧ︦ ⲙⲙⲟⲟⲩ • ⲉϫⲙ̄ ⲡⲕⲁϩ ⲁϥⲙⲟⲩϩ • ⲙⲙ︦ⲛ︦ⲧ‐
ⲥⲛⲟⲟⲩⲥ • ⲛ̄ⲥϯⲱϩⲉ • ⲡⲁⲗⲓⲛ ⲟⲛ • ⲁϥⲭⲁⲗⲁ • ⲉ ⲡⲉⲥⲏⲧ •
ⲙ ⲡⲉϥⲧⲛ︦ϩ︦ • ⲛ̄ϭⲓ ⲡⲇⲩⲛⲁⲧⲟⲥ ⲙⲓⲭⲁⲏⲗ • ⲁϥϫⲓ ⲛ
ⲟⲩⲁϣⲏ ⲙ̄ⲯⲩⲭⲏ • ⲛ̄ϩⲟⲩⲟ • ⲉ ⲡϣⲟⲣ︦ⲡ︦ • ⲛⲥⲟⲡ • ⲁϥⲉⲛ‐
ⲧⲟⲩ • ⲉ ϩⲣⲁⲓ • ⲡⲉϫⲁϥ • ϫⲉ ⲙⲛ̄ⲛⲥⲱⲥ • ⲁⲩⲡⲣⲟⲥⲕⲩⲛⲉⲓ
ⲛⲁϥ • ⲧⲏⲣⲟⲩ • ⲛϭⲓ ⲛⲉⲭⲉⲓⲣⲟⲩⲃⲓⲛ ⲙⲛ̄ ⲛⲥⲉⲣⲁⲫⲓⲛ •
ⲙⲛ̄ ⲛⲇⲓⲕⲁⲓⲟⲥ • ⲧⲏⲣⲟⲩ • ⲛ̄ⲧⲁⲩⲉⲓ • ⲉ ⲃⲟⲗ • ⲉⲩⲟⲩⲏⲏϩ •
ⲛⲥⲱϥ • ⲁⲩⲡⲁⲣⲁⲕⲁⲗⲉⲓ • ⲙⲙⲟϥ • ⲉ ⲧⲣ︦ϥ︦ⲭⲁⲗⲁ • ⲟⲛ •
ⲙ ⲡⲙⲉϩ ϣⲟⲙ︦ⲛ︦ⲧ︦ • ⲛⲥⲟⲡ • ⲉ ⲡⲉⲥⲏⲧ • ⲛϭⲓ ⲡⲉⲧ ⲙⲉϩ •
ⲙⲙ︦ⲛ︦ⲧ︦ϣⲁⲛϩⲧⲏϥ • ⲛⲓⲙ • ⲙⲓⲭⲁⲏⲗ • ⲁϥⲉⲓⲛⲉ • ⲉ ϩⲣⲁⲓ
ⲛ ⲟⲩⲁϣⲏ ⲙⲯⲩⲭⲟⲟⲩⲉ • ⲉ ⲡⲉϩⲟⲩⲟ • ⲁϥⲛⲟϩⲙ̄ ⲙⲙⲟⲟⲩ •
ⲉⲛⲕⲟⲗⲁⲥⲓⲥ • ⲛ̄ ⲁⲧ ⲟⲩⲱϫ︦ⲛ︦ • ⲛⲧⲉⲩⲛⲟⲩ • ⲁⲛⲁⲅⲅⲉⲗⲟⲥ •
ⲁⲙⲁϩⲧⲉ • ⲙⲙⲟⲟⲩ • ⲙⲛ̄ ⲛ̄ⲇⲓⲕⲁⲓⲟⲥ • ⲧⲏⲣⲟⲩ • ⲛⲧⲁⲩⲉⲓ •
ⲙⲛ̄ ⲙⲓⲭⲁⲏⲗ • ▨▨▨ⲙⲟⲩ▨▨▨▨▨ • ⲉ ⲓⲉⲣⲟⲥⲱⲗⲩ▨▨
▨▨▨▨▨▨ⲙ • ⲡⲧⲉ▨▨▨▨▨| ⲙⲓⲭⲁⲏⲗ • ⲉⲛⲧⲟⲩ •
ⲙⲡ︦ⲙ︦ⲧⲟ ⲉ ⲃⲟⲗ • ⲙ ⲡⲉⲓⲱⲧ ⲛⲧⲙⲛ︦ⲧ︦ⲁⲅⲁⲑⲟⲥ • ⲁⲩⲟⲩⲱϣⲧ̄ •
ⲛⲁϥ • ⲧⲏⲣⲟⲩ ⲛϭⲓ ⲛⲉⲯⲩⲭⲟⲟⲩⲉ • ⲛⲧⲉⲩⲛⲟⲩ • ⲁⲡⲁⲣⲭⲁⲅ‐
ⲅⲉⲗⲟⲥ ⲙⲓⲭⲁⲏⲗ • ϫⲓⲧⲟⲩ • ⲉ ϩⲟⲩⲛ • ⲉ ⲧⲁⲛⲁⲡⲁⲩⲥⲓⲥ ϣⲁ
ⲉⲛⲉϩ • ⲁⲛⲟⲕ ⲇⲉ • ⲓⲱϩⲁⲛⲛⲏⲥ ⲁⲓⲣϣⲡⲏⲣⲉ • ⲉⲙⲁⲁⲧⲉ
ⲉϫⲛ̄ ⲙ̄ ⲙⲛ̄ⲧϣⲁⲛϩⲧⲏϥ • ⲙ ⲡⲛⲟⲩⲧⲉ • ⲙⲛ̄ ⲡⲁⲣⲭⲁⲅⲅⲉ‐
ⲗⲟⲥ • ⲙⲓⲭⲁⲏⲗ • ⲁⲛⲟⲕ • ⲁⲓϯ ⲉⲟⲟⲩ • ⲙ ⲡⲉⲓⲱⲧ • ⲙⲛ̄
ⲡϣⲏⲣⲉ • ⲙⲛ̄ ⲡⲉⲡ︦ⲛ︦ⲁ︦ ⲉⲧ ⲟⲩⲁⲁⲃ • ⲁⲩⲱ ⲁⲓϣⲡ̄ ϩⲙⲟⲧ •
ⲛⲧ ⲙ̄ ⲡⲛⲟⲩⲧⲉ ⲙⲛ̄ ⲡⲁⲣⲭⲁⲅⲅⲉⲗⲟⲥ • ⲙⲓⲭⲁⲏⲗ • ⲡⲉϫⲉ
ⲡⲁⲅⲅⲉⲗⲟⲥ • ⲉⲧ ⲙⲟⲟϣⲉ • ⲛⲙ̄ⲙⲁⲓ • ϫⲉ ⲱ ⲓⲱϩⲁⲛ︦ⲏ︦ⲥ︦
ⲡⲙⲉⲣⲓⲧ • ⲙ ⲡⲛⲟⲩⲧⲉ • ϯϩⲧⲏⲕ • ⲉ ⲡⲉϩⲟⲟⲩ • ⲉⲧⲉ ⲡⲉ‐
ϩⲟⲟⲩ • ⲙ ⲡϣⲁ • ⲙ ⲡⲁⲣⲭⲁⲅⲅⲉⲗⲟⲥ • ⲙⲓⲭⲁⲏⲗ ⲡⲉ •
ϣⲟⲣⲡ̄ • ⲙⲉⲛ • ⲉⲧⲉ ⲥⲟⲩ ⲙⲛ︤ⲧ︥ⲥⲛⲟⲟⲩⲥ ⲡⲉ • ⲛ ⲁ︤ⲑ︦ⲱ︦ⲣ︥ •