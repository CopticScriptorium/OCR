ⲛⲇⲓⲕⲁⲓⲟⲥ ⲁⲗⲗⲁ • ⲛⲕⲉ ⲣ︦ϥ︦ⲣ︦ ⲛⲟⲃⲉ ⲟⲛ • ⲛⲧⲁⲩⲕⲱ
ⲛϩⲧⲏⲩ ⲉ ⲣⲟϥ • ϣⲁ ϩⲣⲁⲓ • ⲉ ⲛⲉⲛⲧ ⲁⲩⲡⲣⲟⲥⲫⲉⲣⲉⲓ •
ⲛ̄ ⲟⲩⲥⲟⲡ • ⲛ ⲟⲩⲱⲧ • ⲛ ⲟⲩⲡⲣⲟⲥⲫⲟⲣⲁ • ⲉ ⲡⲣⲁⲛ • ⲙ
ⲡⲛⲟⲩⲧⲉ • ⲙⲛ̄ ⲡⲁⲣⲭⲁⲅⲅⲉⲗⲟⲥ • ⲙⲓⲭⲁⲏⲗ • ⲛϥ̄ⲧⲁⲁϥ
ⲛ̄ ⲛ̄ϩⲏⲕⲉ • ϣⲁ ϩⲣⲁⲓ ⲉⲩⲟⲉⲓⲕ • ⲛ̄ ⲟⲩⲱⲧ • ⲙⲛ̄ ⲟⲩϫⲱ •
ⲙⲙⲟⲩ ⲛ̄ ⲱⲣ︦ϣ︦ ⲛϥ̄ⲛⲁⲟⲃϣϥ̄ • ⲁⲛ ⲉ ⲣⲟⲟⲩ • ϣⲁ ⲉⲛⲉϩ •
ⲛϭⲓ ⲡϣⲁⲛϩⲧⲏϥ • ⲙⲓⲭⲁⲏⲗ • ⲉϣϫⲉ ⲕⲟⲩⲱϣ • ⲥⲱⲧⲙ̄
ⲛ̄ⲧⲁⲧⲁⲙⲟⲕ • ⲁⲥϣⲱⲡⲉ ⲇⲉ ⲙⲙⲟⲓ ⲁⲛⲟⲕ • ⲡⲉⲓ ⲉⲗⲁⲭⲓⲥ‐
ⲧⲟⲥ • ⲇⲓⲙⲟⲑⲉⲟⲥ ⲡⲉⲧⲛ̄ⲉⲓⲱⲧ • ⲁⲓⲃⲱⲕ • ⲉ ϩⲣⲁⲓ • ⲉ
ⲑⲓⲉⲗⲏ︦ⲙ︦ • ⲉ ⲧⲣⲁⲟⲩⲱϣⲧ̄ • ⲙ ⲡⲉⲥ⳨ⲟ︦ⲥ︥︦ • ⲙ ⲡⲉⲛ︦ⲥ︦ⲏ︦ⲣ︦ •
ⲙⲛ̄ ⲡⲧⲁⲫⲟⲥ • ⲛ ⲣ︦ϥ︦ⲧⲁⲛϩⲟ • ⲙⲛ̄ ⲛⲧⲟⲡⲟⲥ • ⲉⲧ ⲟⲩⲁⲁⲃ •
ⲛ̄ⲧⲁ ⲡⲉⲛ︦ⲥ︦ⲏ︦ⲣ︦ • ⲙⲟⲟϣⲉ ⲛϩⲏⲧⲟⲩ • ⲙⲛ︦ⲛ︦ⲥⲱⲥ • ⲁⲓⲃⲱⲕ •
ⲉ ϩⲟⲩⲛ • ⲉ ⲡⲏⲓ • ⲙⲛ̄ ⲧⲙⲁⲁⲩ • ⲙ ⲡⲣⲟⲕⲗⲟⲥ • ⲡⲙⲁ‐
ⲑⲩⲧⲏⲥ • ⲛ̄ⲓⲱⲛⲏⲛ ⲡⲉⲩⲁⲅⲅⲉⲗⲓⲥⲧⲏⲥ • ⲁⲓⲟⲩⲱϩ • ⲛ̄ϩⲏⲧϥ̄ •
ⲁⲓϭⲓⲛⲉ ⲛ ⲟⲩϫⲱⲙⲉ • ⲙ ⲙⲉⲃⲣⲁⲛⲟⲛ • ⲛⲧⲁϥⲥϩⲁⲓϥ • ⲛϭⲓ
ⲡⲣⲟⲕⲗⲟⲥ ⲡⲙⲁⲑⲏⲧⲏⲥ ⲛ̄ⲓⲱϩⲁⲛⲛⲏⲥ • ⲛⲧⲁⲩⲕⲁⲁϥ • ⲛⲁⲩ •
ⲛϭⲓ ⲛ̄ⲣⲱⲙⲉ • ⲉⲧ ϩⲙ̄ ⲡⲏⲓ • ϩⲱⲥ ⲫⲩⲗⲁⲕⲧⲏⲣⲓⲟⲛ •
ⲁⲓⲱϣ • ⲛϩⲏⲧ︦ϥ︦ • ⲁⲓϭⲓⲛⲉ • ⲙ ⲡⲉⲓ ⲛⲟϭ ⲛ̄ⲥⲟⲗⲥ︦ⲗ︦ • ⲛⲑⲉ
ⲛⲧⲁ ⲡⲉⲩⲁⲅⲅⲉⲗⲓⲥⲧⲏⲥ • ⲣ̄ ⲙ︦ⲛ︦ⲧ︦ⲣⲉ ⲉ ⲧⲃⲏⲏⲧϥ̄ • ⲁⲥϣⲱⲡⲉ •
ⲙⲙⲟⲓ ⲡⲉϫⲁϥ • ⲁⲛⲟⲕ • ⲓⲱϩⲁⲛⲛⲏⲥ • ⲉ▨▨ⲣⲉ ⲡⲁⲅⲅⲉ‐
ⲗⲟⲥ • ⲙⲟⲟϣⲉ ⲛⲙ̄ⲙⲁϥ • ▨▨▨▨▨▨▨▨▨ⲙⲩⲥⲧⲏ‐
ⲣⲟⲛ▨▨ⲉⲧ▨▨▨▨▨▨▨▨▨▨▨▨▨▨▨▨▨| ⲉ ϩⲣⲁⲓ ·
ⲉϫⲛ̄ ⲟⲩⲗⲁⲕⲕⲟⲥ • ⲉϥϩⲁ ϩⲟⲧⲉ • ⲉⲙⲁⲁⲧⲉ • ⲡⲗⲁⲕⲕⲟⲥ
ⲇⲉ • ⲉⲧ ⲙ̄ⲙⲁⲩ • ⲛⲉϥϩⲛ̄ ⲧⲙⲏⲏⲧⲉ ⲛ̄ ⲛ̄ⲗⲁⲕⲕⲟⲥ • ⲁⲩⲱ
ⲛⲁϣⲉ ⲡⲉϥϣⲓⲕ • ⲙⲛ̄ ⲡⲉϥⲟⲩⲱϣ︦ⲥ︦ • ⲡⲁⲣⲁ ⲛ ϣⲏⲓ •
ⲧⲏⲣⲟⲩ • ⲁⲓⲥⲱⲧⲙ̄ • ⲉ ϩⲉⲛⲁϣⲏ • ⲛ̄ϩⲣⲟⲟⲩ • ⲛ̄ϩⲏⲧ︦ϥ︦ •
ⲛⲑⲉ ⲙ ⲡⲉϩⲣⲟⲟⲩ • ⲛ ϩⲉⲛⲙⲟⲟⲩ • ⲉⲛⲁϣⲱⲟⲩ • ⲁⲓϫⲛⲉ
ⲡⲁⲅⲅⲉⲗⲟⲥ • ⲉⲧ ⲙⲟⲟϣⲉ • ⲛⲙ̄ⲙⲁⲓ • ϫⲉ ⲡⲁ ϫⲟⲉⲓⲥ • ⲟⲩ
ⲡⲉ ⲡⲧⲱϣ ⲙ ⲡⲉⲓ ϣⲏⲓ • ⲡⲁⲓ • ⲛⲧⲁⲓⲛⲁⲩ • ⲉ ⲣⲟϥ • ⲉϥ‐
ⲛⲏⲩ ϩⲣⲁⲓ ⲛϩⲏⲧϥ̄ • ⲛϭⲓ ⲟⲩⲛⲟϭ • ⲛ ⲕⲁⲡⲛⲟⲥ • ⲛ ⲕⲱϩ︦ⲧ︦
ϩⲱⲥⲧⲉ ⲛⲧⲉ ⲡϣⲁϩ • ⲙ ⲡⲉⲥⲕⲁⲡⲛⲟⲥ • ⲃⲱⲕ ⲉ ϩⲣⲁⲓ •
ⲛ̄ⲁⲡϣⲁⲩ • ⲛϣⲟⲙ︦ⲛ︦ⲧ︦ • ⲛϣⲉ • ⲛⲥⲧⲁⲇⲓⲟⲛ • ⲁⲓⲛⲁⲩ ⲉ
ϩⲉⲛⲙⲟⲩⲓ • ⲛⲕⲱϩ︤ⲧ︥ • ⲉⲩⲱϭⲉ • ⲙⲛ̄ ϩⲉⲛⲇⲣⲁⲕⲱⲛ ⲛⲕⲱϩ︤ⲧ︥ •