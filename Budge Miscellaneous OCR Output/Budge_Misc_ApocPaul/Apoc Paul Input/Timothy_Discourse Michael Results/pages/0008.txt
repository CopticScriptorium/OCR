ⲡⲁⲣⲭⲁⲅⲅⲉⲗⲟⲥ • ⲙⲓⲭⲁⲏⲗ • ⲏ ⲛ︦ϥ︦ϯ ⲟⲩⲡⲣⲟⲥⲫⲟⲣⲁ ⲉ
ⲡⲏⲓ • ⲙ ⲡⲛⲟⲩⲧⲉ • ⲏ ⲛ︦ϥ︦ϫⲉⲣⲉ ⲟⲩⲗⲩⲭⲛⲓⲁ ⲛ ⲟⲩⲱⲧ •
ϩⲛ̄ ⲧⲉⲕⲕⲗⲉⲥⲓⲁ • ⲉ ⲡⲣⲁⲛ • ⲙ ⲡⲁⲣⲭⲁⲅⲅⲉⲗⲟⲥ •
ⲙⲓⲭⲁⲏⲗ • ⲏ ⲟⲩⲥϯ ⲛⲟⲩϥⲉ • ⲛϥⲧⲁⲗⲟⲥ • ⲉ ϩⲣⲁⲓ • ⲉ
ⲧⲃⲉ ⲡⲉϥⲣⲁⲛ • ϩⲁⲡⲁⲝ ϩⲁⲡⲗⲱⲥ • ϣⲁ ϩⲣⲁⲓ • ⲉⲩⲟⲉⲓⲕ •
ⲛ ⲟⲩⲱⲧ • ⲛ︦ϥ︦ⲧⲁⲁϥ ⲛ ⲣ̄ ⲡⲙⲉⲉⲩⲉ ⲛⲁϥ • ⲉϣϫⲉ ⲟⲩⲣϥ︦ⲣ︦
ⲛⲟⲃⲉ ⲡⲉ ⲉⲡⲉϩⲟⲩⲟ • ⲡⲁⲣⲁ ⲟⲩⲟⲛ • ⲛⲓⲙ ⲏ ⲟⲩⲁⲙⲉⲗⲏⲥ
ⲡⲉ ⲧⲱⲛⲟⲩ ⲡⲉ • ϩⲟⲧⲁⲛ • ⲉϥϣⲁⲛⲉⲓ • ⲉ ⲃⲟⲗ • ϩⲛ̄ ⲡⲥⲱⲙⲁ •
ϣⲁϥ▨▨▨▨▨ⲉⲛ • ⲉⲛⲕⲟⲗⲁⲥⲓⲥ▨▨▨▨▨▨▨▨ⲛϥ̄ⲛⲁ‐
ⲛⲁⲩ | ⲁⲛ • ⲉ ⲃⲁⲥⲁⲛⲟⲥ • ϩ︦ⲛ︦ ⲧⲕⲟⲗⲁⲥⲓⲥ • ⲉⲧ ⲉϥⲛϩⲏⲧⲥ̄ •
ⲉ ⲧⲃⲉ ⲙⲛ︦ⲧ︦ⲛⲁ • ⲉⲧ ⲉϥⲉⲓⲣⲉ • ⲙⲙⲟⲟⲩ • ϩⲙ̄ ⲡⲣⲁⲛ • ⲙ
ⲡⲁⲣⲭⲁⲅⲅⲉⲗⲟⲥ • ⲙⲓⲭⲁⲏⲗ • ⲁⲗⲗⲁ ⲉϥϣⲟⲟⲡ • ϩⲛ̄
ⲛ̄ⲕⲟⲗⲁⲥⲓⲥ • ⲛⲑⲉ ⲛ ⲟⲩⲁ • ⲉϥϣⲟⲟⲡ • ϩⲛ̄ ⲟⲩⲏⲓ • ⲉϥϩⲏⲙ •
ϣⲁⲛⲧⲉ ⲡⲛⲟⲩⲧⲉ ϭⲙ̄ ⲡⲉϥϣⲓⲛⲉ ⲛ︤ϥ︦ⲣ︥ ⲟⲩⲛⲁ • ⲛⲙ̄ⲙⲁϥ •
ⲛϥ̄ⲧⲣⲉⲩⲉⲛⲧ︦ϥ︦ • ⲉ ϩⲣⲁⲓ • ϩⲛ̄ ⲛ̄ⲕⲟⲗⲁⲥⲓⲥ • ⲛⲥⲉϫⲓⲧ︦ϥ︦ •
ⲉⲙⲙⲁ • ⲛ ⲙ̄ⲧⲟⲛ • ϩⲓⲧⲛ̄ ⲛ̄ⲥⲟⲡⲥ︦ⲡ︦ ⲙ ⲙⲓⲭⲁⲏⲗ ⲧⲉⲛⲟⲩ •
ϭⲉ ⲱ̄ ⲓⲱϩⲁⲛⲛⲏⲥ • ⲡⲙⲉⲣⲓⲧ • ⲙ ⲡⲛⲟⲩⲧⲉ • ⲣϣⲁⲛ
ⲟⲩⲣⲱⲙⲉ ϥⲓ ⲡⲣⲟⲟⲩϣ • ⲛ ϯⲇⲓⲁⲑⲩⲕⲏ • ⲉⲧ ϩⲁ ⲉⲟⲟⲩ •
ⲛ︦ϥ︦ⲥϩⲁⲓⲥ ⲛ︦ϥ︦ⲧⲁⲁⲥ ⲉ ϩⲟⲩⲛ ⲉ ⲧⲉⲕⲕⲗⲉⲥⲓⲁ • ϩⲙ̄ ⲡⲣⲁⲛ •
ⲙ ⲡⲁⲣⲭⲁⲅⲅⲉⲗⲟⲥ ⲙⲓⲭⲁⲏⲗ • ⲏ ⲛ︦ϥ︦ⲥϩⲁⲓⲥ ⲛ︦ϥ︦ⲕⲁⲁⲥ • ϩⲁ
ⲧⲟⲟⲧ︦ϥ︦ ϫⲉ ⲕⲁⲥ ⲛⲛⲉ ⲗⲁⲁⲩ • ⲛ̄ϣⲱⲛⲉ • ⲛ ⲗⲟⲓ̈ⲙⲟⲥ ⲟⲩⲇⲉ
ϩⲓ ⲃⲱⲱⲛ • ⲉϣⲃⲱⲕ • ⲉ ϩⲟⲩⲛ • ⲉ ⲡⲏⲓ • ⲉⲧ ⲉⲥ ⲛ̄ϩⲏⲧ︤ϥ︥ •
ϣⲁ ⲉⲛⲉϩ • ⲟⲩⲇⲉ ϩⲓϫ︤ⲛ︥ ⲛⲉϥⲧⲃ̄ⲛⲟⲟⲩⲉ • ⲟⲩⲇⲉ ϩⲛ̄ ⲧⲉϥ‐
ⲥⲱϣⲉ • ⲟⲩⲇⲉ ϩⲛ̄ ⲛⲉϥⲙⲁ • ⲛϣⲏⲛ • ⲛ︦ⲛ︦ⲉ ⲗⲁⲁⲩ • ⲛ
ϫⲃⲓⲛ • ⲧⲁϩⲟⲟⲩ ϩⲓⲧⲛ̄ ⲗⲁⲁⲩ • ⲛ̄ⲑⲩⲣⲓⲟⲛ ⲟⲩⲇⲉ • ⲡⲓⲛ •
ⲟⲩⲇⲉ ⲡⲏⲣϣ̄ • ⲉϫⲛ̄ ⲧⲉϥⲥⲱϣⲉ • ⲟⲩⲇⲉ ⲛ̄ⲛⲉ ϭⲣⲱϩ •
ϣⲱⲡⲉ • ϩⲙ̄ ⲡⲉϥⲏⲓ • ⲟⲩⲇⲉ ⲉϫⲛ̄ ⲛⲉϥϣⲏⲣⲉ • ⲙⲛ̄
ⲛϣⲏⲣⲉ • ⲛ̄ ⲛⲉϥϣⲏⲣⲉ • ϣⲁ ϩⲣⲁⲓ • ⲉϥⲧⲟ ⲉⲛⲅⲉⲛⲉⲁ •
ϫⲉ ⲉⲣⲉ ⲡⲣⲁⲛ • ⲙ ⲙⲓⲭⲁⲏⲗ • ⲛⲁϣⲱⲡⲉ • ϩⲓ ϫⲱⲟⲩ •
ⲛⲑⲉ ⲛ̄ ⲟⲩϩⲟⲡⲗⲟⲛ • ⲉϥⲧⲁϫⲣⲏⲩ • ⲣϣⲁⲛ ⲟⲩⲣⲱⲙⲉ •
ⲥϩⲁⲓ • ⲛ̄ ⲛ̄ⲉⲓ ⲗⲉⲝⲓⲥ • ⲉⲧ ϩⲁⲉⲟⲟⲩ • ▨▨▨▨▨▨▨▨▨
ⲉϫⲙ̄ ⲙ▨▨▨▨▨ | ⲙ ⲡⲉϥⲏⲓ • ⲉⲧⲉ ⲛⲁⲓ ⲛⲉ • Ⲱ︦Ⲝ︦.
Ⲱ︦Ⲛ︦Ⲉ︦ • ⲀⲒ︦Ⲅ︦ ⲨⲎ︦Ⲅ︦ ⲬⲎⲐ • ⲢⲎ︦Ⲇ︦ ⲬⲚ︦ (or ⲬⲘ)