ⲧⲁⲩⲝⲓⲥⲓⲥ • ⲛ ⲛⲕⲁⲣⲡⲟⲥ • ⲙ ⲡⲕⲁϩ ⲧⲛ̄ϭⲓⲛⲉ ⲙ ⲡⲥⲟⲡⲥ︦ⲡ︦ •
ⲙ ⲙⲓⲭⲁⲏⲗ • ϩ︦ⲛ︦ ⲛⲧⲣⲟⲫⲏ • ⲉⲧ ⲛⲟⲧ︦ⲙ︦ • ⲙ̄ ⲡ︦ⲛ︦ⲓ︦ⲕ︦ⲟ︦ⲛ︦ •
ⲧⲛ̄ϭⲓⲛⲉ • ⲙ ⲡⲥⲟⲡⲥ︦ⲡ︦ ⲙ ⲙⲓⲭⲁⲏⲗ ϩⲙ̄ ⲡⲏⲣ︦ⲡ︦ • ⲉⲧ̄ ⲛ̄ⲥⲱ
ⲙ̄ⲙⲟϥ • ⲙⲛ̄ ⲡⲕⲉⲥⲉⲉⲡⲉ ⲛ̄ ⲛ̄ϭⲓⲛⲟⲩⲱⲙ • ⲉⲧ ϩⲟⲗ︦ϭ︦ • ⲙ
ⲡ︦ⲛ︦ⲓ︦ⲕ︦ⲟ︦ⲛ︦ • ⲙⲛ̄ ⲡⲥⲉⲉⲡⲉ • ⲛⲛⲉⲧ ⲛ̄ⲥⲱ • ⲙⲙⲟⲟⲩ • ⲧⲏⲣⲟⲩ •
ⲉ ⲧⲁⲅⲁⲡⲏ • ⲙ ⲡⲛⲟⲩⲧⲉ • ⲉϣϫⲉ ⲕⲟⲩⲱϣ ⲉ ⲧⲣⲉ ⲡⲣ︦ⲁ︦ⲛ︦
ⲙ ⲙⲓⲭⲁⲏⲗ • ⲥⲕⲉⲡⲁⲍⲉ • ⲙⲙⲟⲕ • ϩ︦ⲙ︦ ⲡⲓⲣⲁⲥⲙⲟⲥ ⲛⲓⲙ •
ⲉⲕⲉⲥϩⲁⲓ • ⲙ ⲡⲣⲁⲛ • ⲙ ⲙⲓⲭⲁⲏⲗ • ⲉϫⲙ̄ ⲡⲉϥⲧⲟⲟⲩ •
ⲛⲕⲟⲟϩ • ⲙ ⲡⲉⲕⲏⲓ • ϩⲓ ϩⲟⲩⲛ • ⲁⲩⲱ ϩⲓ ⲃⲟⲗ • ⲁⲩⲱ ⲟⲛ •
ⲉϫⲙ̄ ⲡⲧⲟⲡ • ⲙ ⲡⲉⲕϩⲟⲓⲧⲉ • ϫⲉ ⲕⲁⲥ ⲉϥⲛⲁϩⲁⲣⲉϩ • ⲉ
ⲣⲟⲕ • ⲉ ⲃⲟⲗ • ϩ︦ⲙ︦ ⲡⲉⲑⲟⲟⲩ ⲛⲓⲙ ⲉⲧ ⲛⲁⲧⲱⲟⲩⲛ • ⲉ ϫⲱⲕ •
ⲛⲉⲧ ϩⲏⲡ • ⲙⲛ̄ ⲛⲉⲧ ⲟⲩⲟⲛ︤ϩ︥ • ⲉⲃⲟⲗ • ⲉⲕⲉⲥϩⲁⲓ • ⲙ ⲡⲣⲁⲛ •
ⲙ ⲙⲓⲭⲁⲏⲗ • ⲉϫⲛ̄ ⲧⲉⲧⲣⲁⲡⲉⲍⲁ • ⲉⲧ ⲉⲕⲟⲩⲱⲙ • ⲛ̄‐
ϩⲏⲧϥ̄▨▨▨▨▨▨▨▨▨▨▨▨▨ⲟⲉⲓⲕ • ⲛϥ̄ϯ▨▨▨▨▨
▨▨▨▨▨▨▨▨▨ ⲉⲕⲉⲥϩⲁⲓ ⲟⲛ • ⲉϫⲛ̄ ⲡⲡⲓⲛⲁⲝ • ⲉⲧ
ⲉⲕⲟⲩⲱⲙ • ⲛϩⲏⲧ︦ϥ︦ ϫⲉ ⲕⲁⲥ ⲉϥⲛⲁϯ • ⲛ ⲟⲩϩⲗⲟϭ • ⲉ
ⲧⲉⲕⲧⲁⲡⲣⲟ • ⲙⲛ̄ ⲟⲩⲥⲉⲓ ⲛⲅ̄ⲥϩⲁⲓ ⲟⲛ • ⲉϫⲛ̄ ⲡⲁⲡⲟⲧ • ⲉⲧ
ⲉⲕⲥⲱ • ⲛ̄ϩⲏⲧ︦ϥ︦ ϫⲉ ⲕⲁⲥ ⲉϥⲛⲁϣⲱⲡⲉ • ⲛⲁⲕ ⲛ ⲟⲩⲣⲁϣⲉ •
ⲙⲛ̄ ⲟⲩⲉⲩⲫⲣⲟⲥⲩⲛⲏ • ⲭⲱⲣⲓⲥ ϯϩⲉ • ϩⲓ ⲙ︦ⲛ︦ⲧ︦ϣⲛⲁ • ⲛ
ⲟⲩϯϩⲉ ⲁⲛ ⲡⲉ • ⲙ ⲡⲛⲁⲩ • ⲉⲧ ⲛ̄ⲥⲉ ⲏⲣ︦ⲡ︦ • ⲉⲛⲯⲁⲗⲗⲉⲓ •
ⲉⲛⲉϣⲗⲟⲩⲗⲁⲓ • ⲉ ⲃⲟⲗ • ⲕⲁⲧⲁ ⲡϣⲁϫⲉ • ⲙ ⲡⲁⲩⲗⲟⲥ ϫⲉ
ⲡⲉⲧ ⲣⲟⲟⲩⲧ • ⲙⲁⲣ︦ϥ︦ⲯⲁⲗⲗⲉⲓ • ⲛⲓⲙ • ⲡⲉ ⲡⲣⲱⲙⲉ
ⲛ̄ϫⲱⲱⲣⲉ ϩⲛ̄ ⲧⲉϥϭⲟⲙ • ⲙⲛ̄ ⲧⲉϥⲥⲟⲫⲓⲁ • ⲉⲓ ⲙⲏ ⲧⲉⲓ •
ⲡⲉⲛⲧⲁ ⲡⲣ︦ϥ︦ⲯⲁⲗⲗⲉⲓ ϫⲟⲟⲥ • ⲉ ⲧⲃⲏⲏⲧ︦ϥ︦ • ϫⲉ ⲁ ⲡϫ︦ⲟ︦ⲥ︦ •
ⲧⲱⲟⲩⲛ • ⲛⲑⲉ ⲙ ⲡⲉⲧ ⲟⲃϣ̄ ⲛⲑⲉ ⲛ ⲟⲩϫⲱⲱⲣⲉ • ⲉϥⲧⲁϩⲉ •
ⲙ ⲡⲏⲣ︦ⲡ︦ • ⲟⲩⲣⲱⲙⲉ ⲛⲇⲓⲕⲁⲓⲟⲥ ⲡⲉ ⲛⲱϩⲉ ⲁϥϯϩⲉ ϩⲁ
ⲡⲏⲣ︦ⲡ︦ • ⲕⲁⲧⲁ ⲑⲉ • ⲛⲧⲁ ⲧⲉⲅⲣⲁⲫⲏ • ϫⲟⲟⲥ • ϫⲉ ⲁϥⲧⲱϭⲉ •
ⲛ̄ ⲟⲩⲙⲁ ⲛ ⲉⲗⲟⲟⲗⲉ ⲁϥⲟⲩⲱⲙ • ⲙ ⲡⲉϥⲕⲁⲣⲡⲟⲥ • ⲁϥϯϩⲉ
ϩⲟⲧⲁⲛ • ⲉⲣϣⲁⲛ ⲡⲣⲱⲙⲉ • ⲥⲉ ⲏⲣ︤ⲡ︥ • ⲛ︤ϥ︥ϯϩⲉ • ⲛ︤ϥ︥ⲧⲁⲩⲟ •
ⲛ̄ ϩⲉⲛϣⲁϫⲉ ⲛ ϣⲗⲟϥ • ϩⲓ ⲉⲃⲃⲏⲗ • ⲙⲁⲗⲗⲟⲛ ⲛ︦ϥ︦ⲉⲓⲣⲉ ⲛ
ⲟⲩⲡⲟⲣⲛⲓⲁ • ⲏ • ⲟⲩⲙ︦ⲛ︦ⲧⲁⲧϣⲓⲡⲉ • ⲙⲛ̄ ⲟⲩⲙⲛ︦ⲧ︦ϫⲁⲣⲃⲁⲗ •
ⲉϥϩⲓⲕⲗⲁ • ⲉ ⲡⲉⲓ ⲥⲁ • ⲙⲛ̄ ⲡⲁⲓ ϩⲛ̄ ⲧⲁⲅⲟⲣⲁ • ⲙⲛ̄
ⲛⲉⲡⲗⲁϯⲁ • ⲛ ⲧⲡⲟⲗⲓⲥ • ⲡⲁⲓ ⲡⲉ ⲡϯϩⲉ • ⲛⲁⲙⲉ • ⲉⲧ
ⲙⲉϩ • ⲛ ϣⲓⲡⲉ ⲉⲣⲉ ⲛⲉⲛⲉⲓⲟⲧⲉ ⲉⲧ ⲟⲩⲁⲁⲃ • ⲥⲟⲟⲩⲛ • ⲙ