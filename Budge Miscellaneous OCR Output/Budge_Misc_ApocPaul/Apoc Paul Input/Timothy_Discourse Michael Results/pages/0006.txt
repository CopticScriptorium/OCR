ⲗⲁⲥⲓⲥ • ⲧⲏⲣⲟⲩ • ⲛⲧⲉⲩⲛⲟⲩ • ϣⲁⲣⲉ ⲧⲉϩⲓⲏ • ⲛ̄ ⲛ̄ⲕⲟⲗⲁⲥⲓⲥ •
ⲧⲏⲣⲟⲩ • ⲟⲩⲱ︦ⲛ︦ ⲉ ⲃⲟⲗ • ⲉ ⲧⲛⲟϭ • ⲛⲕⲟⲗⲁⲥⲓⲥ • ⲉⲧ ϣⲟⲕ︦ϩ︦ •
ⲉⲙⲁⲁⲧⲉ ⲉⲧ ⲟ ⲛϩⲟⲧⲉ • ⲉⲙⲁⲁⲧⲉ • ϣⲁⲣⲉ ⲛⲉⲯⲩⲭⲟⲟⲩⲉ
ⲧⲏⲣⲟⲩ • ⲉⲧ ϩⲛ ⲛ̄ⲕⲟⲗⲁⲥⲓⲥ ⲥⲱⲟⲩϩ ⲉ ϩⲟⲩⲛ • ⲉ ⲡⲉⲓ ϣⲏⲓ •
ⲛ ⲟⲩⲱⲧ ⲕⲁⲧⲁ ⲣⲟⲙⲡⲉ • ⲕⲁⲧⲁ ⲙⲙ︦ⲛ︦ⲧ︦ϣⲁⲛϩⲧⲏϥ • ⲙ̄
ⲡⲛⲟⲩⲧⲉ • ⲡⲉⲓⲱⲧ • ⲁⲩⲱ ϣⲁⲣⲉ ⲡⲁⲣⲭⲏⲥⲧⲣⲁⲧⲏⲅⲟⲥ •
ⲙⲓⲭⲁⲏⲗ • ⲉⲓ ⲉϫⲛ̄ ⲛ̄ⲕⲟⲗⲁⲥⲓⲥ • ⲛϥ̄ⲭⲁⲗⲁ • ⲟⲛ • ⲙ
ⲡⲉϥⲧ︦ⲛ︦ϩ︦ • ⲛ ⲟⲩⲛⲁⲙ • ⲉ ⲡⲉⲥⲏⲧ • ⲛϣⲟⲙ︦ⲛ︦ⲧ︦ • ⲛⲥⲟⲡ •
ⲛϥ̄ⲉⲓⲛⲉ ⲉ ϩⲣⲁⲓ • ⲛ ⲟⲩⲁϣⲏ • ⲙⲯⲩⲭⲟⲟⲩⲉ • ⲛ︦ϥ︦ϣⲟⲩ‐
ⲱⲟⲩ ⲉϫⲙ̄ ⲡⲕⲁϩ • ⲡⲥⲟⲡ • ⲅⲁⲣ • ⲉϣⲁϥⲙⲟⲩϩ • ⲙ ⲡⲉϥ‐
ⲧ︦ⲛ︦ϩ︦ • ϩ︦ⲛ︦ ⲛⲉⲯⲩⲭⲟⲟⲩⲉ • ⲛ ϯ ⲙⲓⲛⲉ • ϣⲁⲣⲉ ⲡⲉⲩⲁⲣⲓⲑ‐
ⲙⲟⲥ • ⲉⲓⲣⲉ • ⲛϣⲏⲧ ⲛⲧⲃⲁ • ⲙⲛ̄ ⲯⲓⲥ • ⲛⲧⲃⲁ • ⲟⲩϭⲁⲥ •
ⲙⲛ̄ ϣⲙⲟⲩⲛ • ⲛϣⲉ • ϣϥⲉ • ⲟ̄ • ϣⲟⲣ︦ⲡ︦ • ⲙⲉⲛ▨▨▨▨▨
▨▨▨▨▨▨▨▨▨▨▨▨ⲣϥ︦ⲣ︦ ⲛⲟⲃⲉ [one line wanting]|
ⲙⲛ̄ ⲛϩⲏⲕⲉ • ⲙⲛ̄ ⲛⲉⲛⲧ ⲁⲩϩⲁⲣⲉϩ • ⲉ ⲧⲁⲛⲁⲥⲧⲁⲥⲓⲥ • ⲙ
ⲡⲉⲛⲥ︦ⲏ︦ⲣ︦ • ⲉⲧⲉ ⲧⲁⲓ • ⲧⲉ ⲧⲕⲩⲣⲓⲁⲕⲏ • ϣⲁ ϩⲣⲁⲓ • ⲉⲩⲕⲗⲁⲥ‐
ⲙⲁ • ⲛ̄ ⲟⲩⲱⲧ ⲛ̄ⲟⲉⲓⲕ • ⲙⲛ̄ ⲟⲩⲁⲡⲟⲧ • ⲙⲙⲟⲩ • ⲛ ⲱⲣ︦ϣ︦ •
ⲛ︦ϥ︦ⲧⲁⲁϥ • ⲛ ⲟⲩϩⲏⲕⲉ ϩⲙ̄ ⲡⲉϩⲟⲟⲩ • ⲉⲧ ⲟⲩⲁⲁⲃ • ⲛ̄ ⲧⲕⲩ‐
ⲣⲓⲁⲕⲏ • ⲧⲉⲩⲇⲉⲣⲟⲛ • ϣⲁϥⲉⲛⲧⲟⲩ • ⲉ ϩⲣⲁⲓ • ϩⲙ̄ ⲡⲣⲁⲛ •
ⲙ ⲡⲁⲣⲭⲁⲅⲅⲉⲗⲟⲥ ⲙⲓⲭⲁⲏⲗ • ϣⲁ ϩⲣⲁⲓ • ⲉ ⲛⲉⲛⲧ ⲁⲩⲣ̄
ⲡⲛⲁ • ⲙⲛ̄ ⲡϩⲏⲕⲉ • ϩⲛ̄ ⲟⲩⲕⲗⲁⲥⲙⲁ • ⲛ ⲟⲩⲱⲧ ⲛⲟⲉⲓⲕ •
ⲛ︦ϥ︦ⲧⲁⲁϥ • ⲛ̄ⲟⲩⲁ • ⲛ̄ ⲛ̄ⲉⲧ ⲣ̄ ϭⲣⲱϩ • ϩ︦ⲙ︦ ⲡⲣⲁⲛ ⲙ
ⲡⲛⲟⲩⲧⲉ • ⲙⲛ̄ ⲡⲁⲣⲭⲁⲅⲅⲉⲗⲟⲥ • ⲙⲓⲭⲁⲏⲗ ⲁⲩⲱ ϣⲁϥ‐
ⲙⲟⲩⲧⲉ • ⲉ ⲧⲕⲟⲗⲁⲥⲓⲥ • ⲉⲧ ⲙ̄ⲙⲁⲩ ⲛϭⲓ ⲡⲉⲛϫⲥ̄ • ⲓ︦ⲥ︦ ⲡⲉⲭ︦ⲥ︦
ϫⲉ ⲕⲁⲥ ⲉⲩⲉⲙⲁⲁⲧⲉ • ⲛ̄ ⲟⲩⲁⲛⲁⲡⲁⲩⲥⲓⲥ • ⲉⲓⲧⲉ ⲭⲣⲓⲥ‐
ϯⲁⲛⲟⲥ • ⲉⲓⲧⲉ ϩⲉⲑⲛⲓⲕⲟⲥ • ⲉⲓⲧⲉ ⲓⲟⲩⲇⲁⲓ • ⲛⲧⲁⲩⲙⲁⲁⲧⲉ •
ⲙ̄ ⲡⲥⲱⲙⲁ • ⲙⲛ̄ ⲡⲉⲥⲛⲟϥ ⲙ ⲡⲉⲛϫ︦ⲥ︦ ⲓ︦ⲥ︦ ⲡⲉⲭ︦ⲣ︦ⲥ︦ ⲛϥ̄‐
ⲛⲁⲕⲁⲁⲩ • ⲛ̄ⲥⲱϥ ⲛ̄ϭⲓ ⲡⲛⲟⲩⲧⲉ • ⲁⲩⲱ ⲛⲧⲉⲩⲛⲟⲩ • ϣⲁⲣⲉ
ⲛⲇⲓⲕⲁⲓⲟⲥ • ⲧⲏⲣⲟⲩ • ⲙⲛ̄ ⲛ̄ϭⲟⲙ • ⲉⲧ ϩⲛ̄ ⲙⲡⲏⲩⲉ • ⲛⲉⲩ‐
ⲡⲁⲣⲁⲕⲁⲗⲉⲓ • ⲙ̄ ⲡⲁⲣⲭⲁⲅⲅⲉⲗⲟⲥ ⲙⲓⲭⲁⲏⲗ • ⲛⲑⲉ
ⲛⲧⲁⲕⲛⲁⲩ ⲉ ⲣⲟⲟⲩ • ⲧⲉⲛⲟⲩ • ϫⲉ ⲕⲁⲥ • ⲉϥⲉϣⲛ̄ϩⲧⲏϥ •
ⲉϫⲙ̄ ⲯⲩⲭⲏ • ⲛⲓⲙ • ⲛⲧⲁⲩⲣ̄ ⲡⲙⲉⲉⲩⲉ • ⲙ̄ ⲡⲉⲩⲣⲁⲛ (sic)
ϩⲓϫⲙ̄ ⲡⲕⲁϩ • ⲙⲛ̄ⲛⲥⲁ ⲛⲁⲓ ⲡⲙⲉϩ ⲥⲛⲁⲩ • ⲛ̄ⲥⲟⲡ • ⲛϥ̄‐
ⲉⲓⲣⲉ ⲟⲛ • ⲕⲁⲧⲁ ⲧⲉⲓ ϩⲉ • ϣⲁ ϩⲣⲁⲓ• ▨▨▨▨▨▨▨▨▨▨