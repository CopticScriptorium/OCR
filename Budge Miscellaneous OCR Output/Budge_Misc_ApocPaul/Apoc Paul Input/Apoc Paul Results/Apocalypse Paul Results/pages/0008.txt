ⲙⲟⲅⲓⲥ ⲛⲥ̄ⲡⲱϩ ⲉ̄ ⲡⲉⲥⲏⲧ ⲉ ⲣⲁⲧϥ̄ ⲛ̄ϣⲉ ⲛ̄ⲣⲟⲙⲡⲉ :ⲻ
ⲁⲛⲟⲕ ⲇⲉ ⲡⲁⲩⲗⲟⲥ ⲁⲓⲁϣⲁϩⲟⲙ ⲁⲩⲱ ⲁⲓⲣⲓⲙⲉ :ⲻ | ⲉϫⲙ̄
ⲡⲅⲉⲛⲟⲥ ⲧⲏⲣϥ̄ ⲛ̄ ⲧⲙⲛ︦ⲧ︦ⲣⲱⲙⲉ · ⲡⲉϫⲉ ⲡⲁⲅⲅⲉⲗⲟⲥ
ⲛⲁⲓ · ϫⲉ ⲁϩⲣⲟⲕ ⲉⲕⲣⲓⲙⲉ ⲱ̄ ⲡⲁⲩⲗⲟⲥ · ⲙⲏ̄ ⲛ̄ⲧⲕ̄
ⲟⲩⲛⲁⲏⲧ ⲛⲧⲟⲕ ⲡⲁⲣⲁ ⲡⲛⲟⲩⲧⲉ · ⲉϥⲥⲟⲟⲩⲛ ⲅⲁⲣ ⲛ̄ϭⲓ
ⲡⲛⲟⲩⲧⲉ ϫⲉ ⲟⲩⲛ ⲕⲣⲓⲥⲓⲥ ϣⲟⲟⲡ · ⲉ ⲧⲃⲉ ⲡⲁⲓ ⲉϥϩⲟⲣϣ̄
ⲛ̄ϩⲏⲧ ⲉϫⲙ̄ ⲡⲟⲩⲁ ⲡⲟⲩⲁ ϣⲁⲛⲧ ϥ̄ⲉⲓⲣⲉ ⲙ̄ ⲡⲉϥⲟⲩⲱϣ
ϩⲓϫⲙ̄ ⲡⲕⲁϩ ⁖ⲻⲦⲟⲧⲉ ⲁⲓϭⲱϣⲧ̄ ⲉϫⲙ̄ ⲡⲉⲓⲉⲣⲟ ⲛ̄ ⲕⲱϩⲧ̄ ·
ⲁⲓⲛⲁⲩ ⲉⲩϩ︦ⲗ︦ⲗⲟ ⲛ̄ ⲣⲱⲙⲉ ⲉ ⲁⲩⲉⲛⲧϥ ⲉⲩⲥⲱⲕ · ⲙ̄ⲙⲟϥ ·
ⲁⲩⲟⲙⲥϥ̄ ϣⲁ ⲛⲉϥⲡⲁⲧ · ⲁϥⲉⲓ ⲛ̄ϭⲓ̈ ⲡⲁⲅⲅⲉⲗⲟⲥ · ⲁϥ‐
ⲧⲉⲙⲉⲗⲟⲩⲭⲟⲥ · ⲙⲛ̄ ⲟⲩⲛⲟϭ ⲛ̄ϣⲗⲓϭ ⲛ̄ ⲕⲱϩⲧ̄ · ⲉϥⲟ̄ ⲛ̄
ϣⲟⲙⲛ︤ⲧ︥ · ⲛ̄ⲧⲁⲣ · ⲁϥⲉⲓⲛⲉ ⲛ̄ⲛⲉϥⲙⲁϩⲧ̄ ⲉ̄ ⲃⲟⲗ ϩⲛ̄ ⲣⲱϥ ·
ⲡⲉϫⲁⲓ ⲙ̄ ⲡⲁⲅⲅⲉⲗⲟⲥ ϫⲉ ⲛⲓⲙ ⲡⲉ ⲡⲉⲓ ϩ︦ⲗ︦ⲗⲟ ⲛ̄ ⲣⲱⲙⲉ
ⲉⲧⲟⲩϯ ϩⲓⲥⲉ ⲛⲁϥ ⲛ ⲧⲉⲓ ϩⲉ ⲧⲏⲣ︦ⲥ︦ · ⲡⲉϫⲁϥ ⲛⲁⲓ ϫⲉ ⲡⲁⲓ
ⲟⲩⲡⲣⲉⲥⲃⲩⲧⲉⲣⲟⲥ ⲡⲉ · ⲙ̄ⲡⲉ ϥϫⲱⲕ ⲉ ⲃⲟⲗ ⲕⲁⲗⲱⲥ ⲙ̄
ⲡⲣⲁⲛ ⲛ̄ⲧⲁⲩⲧⲁⲗⲟϥ ⲉ ϩⲣⲁⲓ ⲉ ϫⲱϥ · ⲉϥⲟⲩⲱⲙ ⲉϥⲥⲱ
ⲉϥⲡⲟⲣⲛⲉⲩⲉ ⲉϥⲃⲏⲕ ⲉ̄ ⲧⲁⲗⲉ ⲑⲩⲥⲓⲁ ⲉ ϩⲣⲁⲓ ϩⲓϫⲙ̄
ⲡⲕⲁϩ · ⲁⲛⲟⲕ ⲇⲉ ⲁⲓϭⲱϣⲧ̄ ⲁⲓⲛⲁⲩ ⲉ ⲕⲉ ⲥⲁ ⲛ̄ ⲕⲉ
ⲕⲟⲩⲓ · ⲁⲓⲛⲁⲩ ⲉⲩϩⲗ̄ⲗⲟ ⲛ̄ ⲣⲱⲙⲉ ⲉ ⲁⲩⲉⲛⲧϥ̄ ⲟ ⲛⲉⲩⲡⲏⲧ
ⲛⲙ̄ⲙⲁϥ ⲛ̄ϭⲓ ϥⲧⲟⲟⲩ ⲛ̄ⲁⲅⲅⲉⲗⲟⲥ ⲛ̄ⲧⲉ ⲧⲟⲣⲅⲏ : ⲁⲩ‐
ⲟⲙⲥ︦ϥ︦ ϣⲁ ⲛⲉϥⲡⲁⲧ ϩⲙ̄ ⲡⲉⲓⲉⲣⲟ ⲛ̄ ⲕⲱϩⲧ̄ ⲉⲣⲉ ϩⲉⲛⲉⲃⲣⲏϭⲉ
ⲛ̄ ⲕⲱϩⲧ̄ ϩⲓⲟⲩⲉ ⲉ ϩⲟⲩⲛ ϩⲙ̄ ⲡϥ̄ϩⲟ ⲛ̄ⲑⲉ ⲛ̄ ⲛⲉⲓ ϩⲁⲧⲏⲩ :ⲻ
ⲙ̄ⲡ ⲟⲩⲕⲁⲁϥ ⲉ̄ ϫⲟⲟⲥ ϫⲉ ⲛⲁ ⲛⲁⲓ ⲉ̄ ⲡⲧⲏⲣ︦ϥ︦ · ⲁⲛⲟⲕ ⲇⲉ
ⲡⲉϫⲁⲓ̈ ⲙ̄ ⲡⲁⲅⲅⲉⲗⲟⲥ ϫⲉ ⲡⲁ ϫⲥ̄ ⲛⲓ̈ⲙ ⲡⲉ ⲡⲁⲓ̈ · ⲡⲉϫⲁϥ
ⲛⲁⲓ ϫⲉ ⲡⲁⲓ ⲟⲩⲉⲡⲓⲥⲕⲟⲡⲟⲥ ⲡⲉ ⲙⲡⲉ ϥϫⲱⲕ ⲉ ⲃⲟⲗ
ⲕⲁⲗⲱⲥ ⲁ̄ ⲧⲉϥⲙⲛ︦ⲧ︦ⲉⲡⲓⲥⲕⲟⲡⲟⲥ · ⲉ ⲁⲩⲧⲁⲗⲉ ⲟⲩⲛⲟϭ ⲛ̄
ⲣⲁⲛ ⲉ ϩⲣⲁⲓ ⲉ ϫⲱϥ · ⲙ̄ⲡⲉ ϥϯ ⲟⲩϩⲁⲡ ⲉϥⲥⲟⲩⲧⲱⲛ
ⲛⲟⲩϩⲟⲟⲩ ⲛ̄ ⲟⲩⲱⲧ | ⲟⲩⲇⲉ ⲙ̄ⲡⲉ ϥⲙⲟⲟϣⲉ ϩⲛ̄ ⲧⲙⲛⲧ‐
ⲁⲅⲁⲑⲟⲥ ⲙ̄ ⲡⲛⲟⲩⲧⲉ · ⲡⲁⲓ ⲛ̄ⲧⲁϥⲧⲁⲗⲉ ⲡⲉϥⲣⲁⲛ ⲉ ϩⲣⲁⲓ
ⲉ ϫⲱϥ · ⲟⲩⲇⲉ ⲙ̄ⲡⲉ ϥⲛⲁⲛⲟⲩ ⲭⲏⲣⲁ ⲙⲛ̄ ⲟⲩⲟⲣⲫⲁ‐
ⲛⲟⲥ · ⲉϥⲟ ⲙ̄ ⲙⲁⲥ︦ⲧ︦ ⲣⲱⲙⲉ · ⲉⲙⲛ̄ ⲛⲁ ⲛⲧⲉ ⲡⲛⲟⲩⲧⲉ ϩⲙ̄
ⲡⲉϥϩⲏⲧ ⲉ ⲧⲃⲉ ⲡⲁⲓ ⲁⲩⲧⲱⲱ̄ⲃⲉ ⲛⲁϥ ⲕⲁⲧⲁ ⲛⲉϥϩⲃⲏⲩⲉ
ⲁⲩⲱ ⲟⲛ ⲁⲓϭⲱϣⲧ̄ ⲉ̄ ⲡⲉⲓ ⲥⲁ ⲙ̄ⲙⲟⲓ ϩⲓϫⲙ̄ ⲡⲉⲓⲉⲣⲟ ⲛ̄
ⲕⲱϩⲧ̄ · ⲁⲓⲛⲁⲩ ⲉ ⲕⲉ ⲣⲱⲙⲉ ⲉ ⲁⲩⲟⲙⲥ︦ϥ︦ ϣⲁ ⲛⲉϥⲡⲁⲧ ·