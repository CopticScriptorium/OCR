ϩⲙ̄ ⲡⲉⲓⲛⲉ ⲛ̄ ⲁⲇⲁⲙ • ⲉⲧⲉ ⲧⲁⲓ ⲧⲉ ⲧⲁ ϩⲓⲕⲱⲛ ⁖-Ⲧⲉⲛⲟⲩ
ⲇⲉ ⲱ̄ ⲙⲓⲭⲁⲏⲗ ⲉⲓⲥ ϩⲏⲏⲧⲉ ⲁⲓⲧⲟϣⲕ̄ ⲛ̄ ⲟⲓⲕⲟⲛⲟⲙⲟⲥ ⲉ
ⲧⲁ ⲙⲛ̄ⲧⲉⲣⲟ • ϫⲉ ⲕⲁⲥ ⲉⲕⲛⲁϣⲱⲡⲉ ⲉⲕϯⲁⲕⲱⲛⲉⲓ ϩⲛ̄
ⲟⲩⲙⲛ︦ⲧ︦ϣⲁⲛϩⲧⲏϥ • ⲉ ϩⲟⲩⲛ ⲉ ⲡⲁ ⲡⲗⲁⲥⲙⲁ :-ⲱ̄
ⲙⲓ̄ⲭⲁⲏⲗ ⲉⲣⲉ ⲡⲅⲉⲛⲟⲥ ⲧⲏⲣϥ̄ ⲛ̄ ⲁⲇⲁⲙ • ⲛⲁⲥⲟⲩⲛ̄
ⲡⲛⲟⲩⲧⲉ ⲉ ⲃⲟⲗ ϩⲓ ⲧⲟⲟⲧⲕ̄ ⁘ ⲱ̄ ⲙⲓⲭⲁⲏⲗ ⲡⲁⲣⲭⲏ‐
ⲥⲧⲣⲁⲧⲏⲅⲟⲥ ⲛ̄ ⲧⲁ ⲙⲛ︦ⲧ︦ⲉⲣⲟ • ⲙⲓ̄ⲭⲁⲏⲗ ⲛ̄ⲧⲟⲕ ⲡⲉ
ⲡⲁⲣⲭⲱⲛ • ⲛ̄ ⲛⲁ ⲧⲡⲉ ⲙⲛ̄ ⲛⲁ ⲡⲕⲁϩ • Ⲙⲓⲭⲁⲏⲗ ⲡⲉ
ⲡⲉⲥϯ ⲛⲟⲩϥⲉ ⲙ̄ ⲡⲛⲁⲩ ⲛ̄ ⲧⲉⲑⲩⲥⲓⲁ ⲉⲧ ⲟⲩⲁⲁⲃ ⁖-
ⲙⲓⲭⲁⲏⲗ ⲛ̄ⲧⲟⲕ ⲡⲉⲧ ⲛⲁⲡⲣⲟⲥⲉⲛⲉⲕⲉⲓ̈ ⲛ̄ ⲧⲉⲡⲣⲟⲥⲫⲟⲣⲁ •
ϩⲁ ⲡⲅⲉⲛⲟⲥ ⲧⲏⲣϥ̄ ⲛ̄ ⲛ̄ϣⲏⲣⲉ ⲛ̄ ⲁⲇⲁⲙ • ⲟⲩⲛ̄ ϩⲉⲛⲛⲟϭ
ⲛ̄ϩⲱⲃ ⲛⲁϣⲱⲡⲉ ⲉ ⲃⲟⲗ ϩⲛ̄ ⲛ̄ϣⲏⲣⲉ ⲛ̄ ⲁⲇⲁⲙ • ⲛ̄ⲧⲟⲕ ⲱ̄
ⲙⲓ̄ⲭⲁⲏⲗ ⲡⲉⲧ ⲛⲁⲥⲟⲡⲥⲡ̄ ⲉ ϫⲱⲟⲩ ⲛ̄ⲧⲁⲕⲱ ⲛⲁⲩ ⲉ ⲃⲟⲗ •
ⲛ̄ϣⲏⲣⲉ ⲙ̄ ⲡⲅⲉⲛⲟⲥ ⲛ̄ ⲁⲇⲁⲙ • | ⲛⲁϫⲓ̈ ⲟⲩⲁ ⲉ ⲣⲟⲓ ϩⲓⲧⲛ̄
ⲡⲉⲧ ⲡⲗⲁⲛⲁ ⲙ̄ⲙⲟⲟⲩ • ⲁⲗⲗⲁ ϯⲛⲁⲕⲱ ⲛⲁⲩ ⲉ ⲃⲟⲗ
ϩⲓⲧⲙ̄ ⲡⲉⲕⲥⲟⲡⲥⲡ̄ ⲱ̄ ⲙⲓ̈ⲭⲁⲏⲗ :-Ⲛⲁⲓ ⲇⲉ ⲧⲏⲣⲟⲩ ⲛ̄ ⲧⲉⲣⲉ
ⲡϫ︦ⲥ︦ ϫⲟⲟⲩ • ⲙ̄ ⲙⲓ̈ⲭⲁⲏⲗ • ⲁϥⲥⲟⲟⲩⲧⲛ̄ ⲉ ⲃⲟⲗ ⲛ̄
ⲁⲇⲁⲙ • ⲉⲧⲉ ⲧⲁⲓ ⲧⲉ ⲧⲁ ϩⲓⲕⲱⲛ • Ⲧⲉⲛⲟⲩ ⲇⲉ ⲱ̄ ⲙⲓ‐
ⲭⲁⲏ︦ⲗ︦ • ⲉⲓⲥ ϩⲏⲏⲧⲉ ⲁⲓⲧⲟϣⲕ̄ ⲛ̄ ⲟⲓⲕⲟⲛⲟⲙⲟⲥ ⲉ ⲧⲁ ⲙⲛ̄‐
ⲧⲉⲣ︦ⲟ︦ • ⲉ ⲧⲣⲉⲕϣⲱⲡⲉ ⲉⲕⲇⲓⲁ̄ⲕⲟⲛⲉⲓ • ϩⲛ̄ ⲟⲩⲙⲛ̄ⲧϣⲛ̄ϩⲧⲏϥ •
ⲉ ϩⲟⲩⲛ ⲉ ⲡⲁ ⲡⲗⲁⲥⲙⲁ • ⲱ̄ ⲙⲓⲭⲁⲏ︦ⲗ︦ ⲉⲣⲉ ⲡⲅⲉⲛⲟⲥ ⲛ̄
ⲁⲇⲁⲙ ⲛⲁⲥⲟⲩⲛ ⲡⲁ ⲣⲁⲛ • ⲉ ⲃⲟⲗ ϩⲓ ⲧⲟⲟ̄ⲧⲕ̄ • | ⲱ̄ ⲙⲓⲭⲁⲏⲗ
ⲛ̄ⲧⲟⲕ ⲡⲉ ⲡⲁⲣⲭⲏⲥⲧⲣⲁⲧⲏⲕⲟⲥ • ⲛ̄ ⲧϭⲟⲙ ⲛⲙ̄ⲡⲏⲩ︦ⲉ︦ •
ⲱ̄ ⲙⲓⲭⲁⲏⲗ ⲡⲁⲣⲭⲱⲛ • ⲛ̄ ⲛⲁ ⲙ̄ⲡⲏⲩ︦ⲉ︦ ⲙⲛ̄ ⲛⲁ ⲡⲕⲁϩ •
ⲱ̄ ⲙⲓⲭⲁⲏⲗ ⲛ̄ⲧⲟⲕ ⲡⲉ ⲡⲉⲥϯ ⲛⲟⲩϥⲉ • ⲙ̄ ⲡⲛⲁⲩ ⲛ̄ ⲧⲁ
ⲑⲩⲥⲓⲁ ⲉⲧ ⲟⲩⲁⲁⲃ • ⲱ̄ ⲙⲓⲭⲁⲏⲗ ⲛ̄ⲧⲟⲕ ⲡⲉⲧⲛⲁⲡⲣⲟⲥ‐
ⲉⲛⲉⲅⲕⲏ ⲛⲁⲓ ⲛ̄ ⲧⲁ ⲡⲣⲟⲥⲫⲟⲣⲁ ϩⲁ ⲡⲅⲉⲛⲟⲥ ⲛ̄ ⲁⲇⲁⲙ •
ⲟⲩⲛ ϩⲉⲛⲛⲟϭ ⲛ̄ϩⲃⲏⲩⲉ̄ ⲛⲁϣⲱⲡⲉ ⲉ ⲃⲟⲗ ϩⲛ̄ ⲛ̄ϣⲏⲣⲉ ⲛ̄
ⲁⲇⲁⲙ • ⲛ̄ⲧⲟⲕ ⲱ̄ ⲙⲓⲭⲁⲏ︦ⲗ︦ ⲡⲉⲧ ⲛⲁⲥⲟⲡⲥⲡ̄ ⲉ̄ ϫⲱⲟⲩ
ⲛ̄ⲧⲁⲕⲱ ⲛⲁⲩ ⲉ ⲃⲟⲗ • ⲛ̄ϣⲏⲣⲉ ⲙ̄ ⲡⲅⲉⲛⲟⲥ ⲛ̄ ⲁⲇⲁⲙ
ⲛⲁϫⲓⲟⲩⲁ̄ ⲉ ⲣⲟⲓ ⲉ ⲃⲟⲗ ϩⲓⲧⲛ̄ ⲡⲉⲧ ⲡⲗⲁⲛⲁ ⲙ̄ⲙⲟⲟⲩ •
ⲁⲗⲗⲁ ϯⲛⲁⲕⲱ ⲛⲁⲩ ⲉ ⲃⲟⲗ ϩⲓⲧⲛ̄ ⲛⲉⲕⲥⲟⲡⲥ︦ⲡ︦ ⲱ̄ ⲙⲓⲭⲁⲏⲗ •
Ⲛⲁⲓ ⲇⲉ ⲧⲏⲣⲟⲩ ⲛ̄ ⲧⲉⲣⲉ ⲡϫⲟⲉⲓⲥ ϫⲟⲟⲩ ⲙ̄ ⲙⲓⲭⲁⲏⲗ •