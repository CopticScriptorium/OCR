ⲙⲓⲭⲁⲏⲗ • ⲉ ⲧⲃⲉ ⲡⲁⲓ ⲧⲛ̄ⲣⲁϣⲉ ⲙ̄ⲡⲟⲟⲩ :-Ⲁⲗⲏⲑⲱⲥ
ⲱ̄ ⲛⲁⲙⲉⲣⲁⲧⲉ ⲟⲩⲛⲟϭ ⲡⲉ ⲡⲧⲁⲓⲟ ⲙ̄ ⲡⲉⲓ ⲛⲟϭ ⲛ̄ ϣⲁ
ⲙⲡⲟⲟⲩ ⲉⲧ ⲡⲟⲣϣ̄ ⲛⲁⲛ ⲉ ⲃⲟⲗ • ϩⲙ̄ ⲡⲕⲁϩ ⲙ̄ⲙⲁⲧⲉ
ⲁⲛ • ⲁⲗⲗⲁ ϩⲛ̄ ⲧⲕⲉ ⲡⲉ ⲟⲛ • Ⲧⲉⲛⲟⲩ ϭⲉ ⲱ̄ ⲛ̄ⲁⲕⲣⲟⲁ‐
ⲧⲏⲥ ⲙ̄ⲙⲁⲓ ⲥⲃⲱ • ⲙⲁⲣⲉⲛⲥⲡⲟⲩⲇⲁⲍⲉ ϩⲱⲱⲛ ⲉ ⲧⲣⲉ ⲩϩⲉ
ⲉ ⲣⲟⲛ ϩⲙ̄ ⲡϣⲁ ⲙ̄ ⲡⲁⲣⲭⲁⲅⲅⲉⲗⲟⲥ ⲙⲓⲭⲁⲏⲗ • ϫⲉ
ⲕⲁⲥ ⲉⲛⲛⲁⲟⲩⲱⲙ • ϩⲱⲱⲛ • ϩⲛ̄ ⲧⲁϣⲏ ⲛ̄ ⲛ̄ⲁⲅⲁⲑⲟⲛ ⲉⲧ
ⲕⲏ ⲛⲁⲛ ⲉ ϩⲣⲁⲓ̈ ϩⲁ ⲣⲱⲛ • ⲙⲛ̄ ⲛⲉⲧ ⲟⲩⲁⲁⲃ ⲧⲏⲣⲟⲩ •
ⲛ̄ⲧ ⲁⲛⲧⲁⲩⲉ ⲛⲉⲩⲣⲁⲛ • ⲙⲉϣ[ⲁⲕ] ⲛⲁⲙⲉⲣⲁⲧⲉ • ⲛ̄ⲧⲛ̄-
ⲧⲟⲗⲙⲁ • ⲛ̄ⲧⲛ̄ⲃⲱⲕ ⲉ ⲡⲁⲣⲓⲥⲧⲱⲛ ⲙ̄ ⲡⲁⲣⲭⲏⲥⲧⲣⲁⲧⲏ‐
[ⲅⲟⲥ] • ⲛ̄ⲧⲛ̄ⲫⲟⲣⲉⲓ ⲁ[ⲛ] | ⲕⲁⲗⲱⲥ • ⲁⲗⲗⲁ ⲛ̄ⲧⲛ̄ⲃⲱⲕ
ϩⲛ̄ ϩⲉⲛϩⲃ̄ⲥⲱ ⲉⲩⲗⲁⲁⲙ • ⲉⲣⲉ ⲡⲉⲛ ⲕⲉ ⲥⲱⲙⲁ ⲙⲉϩ ⲛ̄
ϭⲟϫⲃ̄ • ⲛⲅ̄ ϩⲉ ⲉ ⲣⲟⲛ ϩⲛ̄ ⲟⲩϣⲓⲡⲉ ϩⲛ̄ ⲧⲙⲏⲏⲧⲉ ⲛ̄ⲛⲉⲧ
ⲫⲟⲣⲉⲓ ⲉⲩⲥⲱⲕ ⲉ ⲣⲟⲟⲩ • ⲛ̄ ⲛⲉⲩⲥⲧⲟⲗⲏ • ⲁⲩⲱ ⲉⲩⲃⲱⲱⲣⲉⲓ̈
ⲙ̄ⲙⲟⲛ ⲉ ⲃⲟⲗ ϫⲉ ⲛ̄ⲛⲉⲛϩⲱⲛ ⲉ ϩⲟⲩⲛ ⲉ ⲣⲟⲟⲩ • ⲛ̄ⲥⲉ‐
ⲧⲱⲗⲙ̄ ⲉ ⲃⲟⲗ ⲙ̄ⲙⲟⲛ • ⲁⲩⲱ ⲙⲛ̄ⲛⲥⲁ ⲧⲉⲓ ϩⲩⲡⲟⲯⲓⲁ • ⲛ̄
ⲧⲉⲓ ⲙⲓⲛⲉ ⲛ̄ⲥⲉϩⲓ ⲧⲟⲟⲧⲟⲩ ⲛ̄ⲥⲉⲛⲟϫⲛ̄ ⲉ ⲃⲟⲗ • Ⲡⲁⲛⲧⲱⲥ
ⲟⲩⲁⲁⲃ ⲙⲓⲭⲁⲏ︦ⲗ︦ ⲉ ⲧⲃⲉ ⲡⲁⲓ ⲧⲛ̄ⲣⲁϣⲉ ⲙ̄ⲡⲟⲟⲩ ⲁⲗⲏⲑⲱⲥ
ⲱ̄ ⲛⲁⲙⲉⲣⲁⲧⲉ ⲟⲩⲛⲟϭ ⲡⲉ ⲡⲧⲁⲉⲓ︦ⲟ︦ ⲙ̄ ⲡⲉⲓ ϣⲁ ⲙ̄ⲡⲟⲟⲩ |
ⲉ̄ⲧ ⲡⲟⲣ︦ϣ︦ ⲛⲁⲛ ⲉ ⲃⲟⲗ ϩⲙ̄ ⲡⲕⲁϩ ⲙ̄ⲙⲁⲧⲉ ⲁⲛ ⲁⲗⲗⲁ ϩⲛ̄
ⲧⲕⲉ ⲡⲉ ⲟⲛ • Ⲧⲉⲛⲟⲩ ϭⲉ ⲱ̄ ⲛ̄ⲁⲕⲣⲟⲁ̄ⲧⲏⲥ ⲙ̄ⲙⲁⲓ ⲥⲃⲱ •
ⲙⲁⲣⲛ̄ⲥⲡⲟⲩⲇⲁⲥⲉ ϩⲱⲱⲛ ⲉ ⲧⲣⲉⲩϩⲉ ⲉ ⲣⲟⲛ ϩ︦ⲙ︦ ⲡϣⲁ
ⲙ̄ ⲙⲓⲭⲁⲏ︦ⲗ︦ ϫⲉ ⲕⲁⲥ ⲛ̄ⲛⲁⲟⲩⲱⲙ ϩⲱⲱⲛ • ϩⲛ̄ ⲧⲁϣⲏ ⲛ̄
ⲛ̄ⲁⲅⲁⲑⲱⲛ ⲉⲧ ⲕⲏ ⲛⲁⲛ ⲉ ϩⲣⲁⲓ • ϩⲁ ⲣⲱⲛ • ⲙⲛ̄ ⲛⲉⲧ
ⲟⲩⲁⲁⲃ ⲧⲏⲣⲟⲩ • ⲛ̄ⲧ ⲁⲛⲧⲁⲩⲉ̄ ⲛⲉⲩⲣⲁⲛ • ⲙⲉϣⲁⲕ Ⲛⲁⲙⲉ‐
ⲣⲁⲧⲉ ⲛⲧⲛ̄ⲧⲟⲗⲙⲁ ⲛ̄ⲧⲛ̄ⲃⲱⲕ ⲉ ⲡⲁⲣⲓⲥⲧⲱⲛ ⲙ̄ ⲡⲁⲣⲭⲏ‐
ⲥⲧⲣⲁⲧ[ⲏ]ⲕⲟⲥ ⲛ̄ⲧⲛ̄ⲫⲱⲣⲉⲓ ⲁⲛ ⲕⲁⲗⲱⲥ • ⲁⲗⲗⲁ ⲛ̄ⲧⲛ̄ⲃⲱⲕ
ϩ︤ⲛ︥ ϩⲉⲛϩⲃ̄ⲥⲱ ⲉⲩⲗⲁⲁ̄ⲙ • ⲉⲣⲉ ⲡⲉⲛ ⲕⲉ ⲥⲱⲙⲁ ⲙⲉϩ ⲛ̄
ϭⲱϫⲃ̄ ⲛⲅ̄ ϩⲉ ⲉ ⲣⲟⲛ ϩⲛ̄ ⲟⲩϣⲓ̈ⲡⲉ ⲛ̄ ⲧⲙⲏⲏⲧⲉ ⲛ̄ⲛⲉⲧ
ⲫⲱⲣⲉⲓ • ⲉⲩⲥⲱⲕ ⲉ ⲣⲟⲟⲩ • ⲛ̄ ⲛⲉⲩⲥⲧⲟⲗⲏ • ⲁⲩⲱ ⲉⲩⲃⲱⲱⲣⲉ
ⲙ̄ⲙⲟⲛ • ϫⲉ ⲛⲛⲉ ⲛϩⲱⲱⲛ ⲉ ϩⲟⲩⲛ ⲉ ⲣⲟⲟⲩ ⲛ̄ⲥⲉⲧⲱⲗⲙ̄
ⲉ ⲃⲟⲗ ⲙ̄ⲙⲟⲛ • ⲁⲩⲱ ⲙⲛ︦ⲛ︦ⲥⲁ Ⲧⲉⲓ ϩⲩⲡⲟⲯⲓⲁ ⲛ̄ ⲧⲉⲓ
ⲙⲓⲛⲉ ⲛ̄ⲥⲉⲛⲟϫⲛ̄ ⲉ ⲃⲟⲗ ⲡⲁⲛⲧⲱⲥ ⲅⲁⲣ ⲛⲁⲓ ⲛⲉ ⲛ̄ϣⲁϫⲉ