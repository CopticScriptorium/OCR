ⲁⲛⲕⲁⲧⲁϩⲣⲁⲕⲧⲏⲥ ⲛ̄ ⲧⲡⲉ ⲟⲩⲱⲛ ⲙⲛ̄ ⲛⲁ ⲡⲕⲁϩ •
ⲁⲩⲕⲱⲧⲉ ⲉ ⲣⲟⲛ ⲛ̄ϩⲙⲉ ⲛ̄ϩⲟⲟⲩ • ⲙⲛ̄ ϩⲙⲉ ⲛ̄ ⲟⲩϣⲏ •
ⲙ̄ⲡⲉ ⲛⲛⲁⲩ ⲉ ⲣⲏ ⲟⲩⲇⲉ ⲟⲟϩ • ⲟⲩⲇⲉ ⲥⲓⲟⲩ • Ⲁⲗⲗⲁ
ⲙⲓⲭⲁⲏⲗ ⲡⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲣ̄ ϩⲙ̄ⲙⲉ ⲙ̄ⲙⲟⲛ •
ⲙⲛ̄ ⲧⲕⲟⲓⲃⲱⲇⲟⲥ • ⲁϥϭⲱ ⲉϥⲥⲟⲡⲥⲡ̄ ⲙ̄ ⲡⲛⲟⲩⲧⲉ ϣⲁⲛⲧⲉ
ⲡⲙⲟⲟⲩ ⲥⲃⲟⲕ ⲛϥ̄ϭⲱϣⲧ̄ ⲉ ⲃⲟⲗ ⲛ̄ϭⲓ ⲡⲡⲉⲧ ϣⲟⲩⲟⲟⲩ
ⲛ̄ⲧⲁⲟⲩϫⲁⲓ ⲙⲛ̄ ⲛⲉⲧ | ⲛⲙ̄ⲙⲁⲓ̈ ⲉ ⲧⲃⲉ ⲡⲁⲓ̈ ϯⲣⲁϣⲉ
ⲙ̄ⲡⲟⲟⲩ ⁖-Ⲁⲃⲣⲁϩⲁⲙ ⲡⲡⲁⲧⲣⲓⲁⲣⲭⲏⲥ • ⲁⲣⲁ ⲁⲕⲣⲁϣⲉ
ϩⲱⲱⲕ ⲙ̄ⲡⲟⲟⲩ • ϩⲙ̄ ⲡϣⲁ ⲙ̄ ⲡⲁⲣⲭⲁⲅⲅⲉⲗⲟⲥ ⲉⲧ
ⲟⲩⲁⲁⲃ ⲙⲓⲭⲁⲏⲗ • ⲥⲉ ⲡⲉϫⲁϥ ϯⲣⲁϣⲉ ⲙ̄ⲡⲟⲟⲩ ⲉⲡⲉⲓ
ⲇⲏ • ⲁⲛⲟⲕ ⲡⲉ ⲡϣⲟⲣⲡ̄ ⲛ̄ ⲣⲱⲙⲉ • ⲛ̄ⲧⲁ ⲙⲓⲭⲁⲏⲗ
ϭⲟⲓⲗⲉ ⲉ ⲣⲟϥ • ⲙⲛ̄ ⲡⲁ ϫⲥ̄ • ⲙⲛ̄ ⲛϥ̄ⲕⲉ ϣⲃⲏⲣ ⲁⲣⲭ‐
ⲁⲅⲅⲉⲗⲟⲥ ⲅⲁⲃⲣⲓⲏⲗ • ⲁⲩⲱ ⲁ ⲙⲓⲭⲁⲏⲗ • ⲥⲟⲡⲥⲡ̄ ⲙ̄
ⲡⲛⲟⲩⲧⲉ ⲉ ϫⲱⲓ ⲁϥϯ ⲛⲁⲓ ⲛ̄ ⲓⲥⲁⲁⲕ ⲡⲁ ϣⲏⲣⲉ • Ⲁⲩⲱ
ⲉϣⲱⲡⲉ ⲣⲱ ϯⲙ̄ⲡϣⲁ • ⲁⲓⲟⲩⲱⲙ ⲛⲙ̄ⲙⲁϥ ⲛ̄ϩⲟⲩⲛ ϩⲁ
ⲡϣⲏⲛ ⲙ̄ ⲙⲁⲃⲣⲏ • ⲉ ⲧⲃⲉ ⲡⲁⲓ ϯⲣⲁϣⲉ ⲙ̄ⲡⲟⲟⲩ ⁖-
ⲡⲣⲟ̄ ⲛ̄ ⲧⲕⲓⲃⲱⲇⲟⲥ ⲁⲛⲕⲁⲧⲁϩⲣⲁⲕⲧⲏⲥ ⲛ̄ ⲧⲡⲉ ⲙⲛ̄ ⲡⲕⲁϩ
ⲟⲩⲱⲛ ⲁⲩⲕⲱⲧⲉ ⲉ ⲣⲟⲛ • ⲛ̄ ϩⲙ︦ⲉ︦ ⲛ̄ϩⲟⲟⲩ ⲙⲛ̄ ϩⲙ︦ⲉ︦ ⲛ̄ⲟⲩϣⲏ
ⲙ̄ⲡⲉ ⲛⲛⲁⲩ ⲉ ⲣⲏ • ⲟⲩⲇⲉ ⲟⲟϩ ⲟⲩⲇⲉ ⲥⲓⲟⲩ • ⲁⲗⲗⲁ
ⲙⲓⲭⲁⲏⲗ ⲡⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲁϥⲣ̄ ϩⲙ̄ⲙⲉ ⲙ̄‐
ⲙⲟⲛ ⲙⲛ̄ ⲧⲕⲓⲃⲱⲇⲟⲥ • ⲁϥϭⲱ ⲉϥⲥⲟⲡⲥⲡ̄ ⲙ̄ ⲡⲛⲟⲩⲧⲉ
ϣⲁⲛⲧⲉ ⲡⲙⲟⲟⲩ ⲥⲃⲟⲕ • ⲛϥ̄ϭⲱⲗⲡ̄ ⲉ ⲃⲟⲗ ⲛ̄ϭⲓ ⲡⲉⲧ
ϣⲟⲩⲱⲟⲩ ⲛ̄ⲧⲁⲟⲩϫⲁⲓ ⲙⲛ̄ ⲛⲉⲧ ⲛⲙ̄ⲙⲁⲓ • ⲉ ⲧⲃⲉ ⲡⲁⲓ
ϯⲣⲁϣⲉ ⲙ̄ⲡⲟⲟⲩ • Ⲁⲃⲣⲁϩⲁⲙ ⲡⲡⲁⲧⲣⲓⲁⲣⲭⲏⲥ ⲁⲣⲁ
ⲕ̄ⲣⲁϣⲉ ϩⲱⲱⲕ ⲙ̄ⲡⲟⲟⲩ ϩⲙ̄ ⲡϣⲁ̄ ⲙ̄ ⲡⲁⲣⲭⲁⲅⲅⲉⲗⲟⲥ •
ⲉⲧ ⲟⲩⲁⲁⲃ ⲙⲓⲭⲁⲏ︦ⲗ︦ ⲥⲉ ⲡⲉϫⲁϥ ϯⲣⲁϣⲉ ⲙ̄ⲡⲟⲟⲩ •
ⲉⲡⲉⲓ ⲇⲏ ⲁⲛⲟⲕ ⲡⲉ ⲡϣⲟⲣⲡ̄ ⲛ̄ⲣⲱⲙⲉ ⲛ̄ⲧⲁ ⲙⲓⲭⲁⲏⲗ
ϭⲟⲓⲗⲉ ⲉ ⲣⲟϥ • ⲙⲛ̄ ⲡⲁ ϫⲟⲉⲓⲥ ⲙⲛ̄ ⲡⲉϥⲕⲉϣⲃⲏⲣ ⲁⲣⲭ‐
ⲁⲅⲅⲉⲗⲟⲥⲅⲁⲃⲣⲓⲏⲗ • Ⲁⲩⲱ ⲁ ⲙⲓⲭⲁⲏⲗⲥⲟⲡⲥⲡ̄ ⲙ̄ ⲡⲛⲟⲩⲧⲉ
ⲉ ϫⲱⲓ ⲁϥϯ ⲛⲁⲓ ⲛ̄ ⲓⲥⲁ︦ⲁ︦ⲕ ⲡⲁ ϣⲏⲣⲉ • ⲁⲩⲱ ⲉϣⲱⲡⲉ
ⲣⲱ • ϯⲙ̄ⲡϣⲁ • ⲁⲓⲟⲩⲱⲙ ⲛⲙ̄ⲙⲁϥ ⲛ̄ ϩⲟⲩⲛ | ϩⲁ ⲡϣⲏⲛ
ⲙ̄ ⲙⲁⲃⲣ̄ⲏ ⲉ ⲧⲃⲉ ⲡⲁⲓ ϯⲣⲁϣⲉ ⲙ̄ⲡⲟⲟⲩ ⲱ̄ ⲡⲇⲓⲕⲁⲓⲟⲥ