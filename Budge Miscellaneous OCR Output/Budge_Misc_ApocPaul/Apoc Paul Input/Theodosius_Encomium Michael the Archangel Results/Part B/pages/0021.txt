ⲁϥⲉⲓ • ⲉ ⲧⲙⲏⲏⲧⲉ ⲛ̄ ⲧⲉϩⲣⲱ ⲛ̄ ⲥⲁⲧⲉ • ⲉⲧ ⲙⲟⲩϩ
ⲁϥⲟϣⲙⲥ̄ ϩⲁⲣⲟⲛ • ⲁϥⲧⲣⲉ ⲡⲣ︤ⲣⲟ ⲡⲓⲥⲧⲉⲩⲉ ⲉ ⲡⲛⲟⲩⲧⲉ •
ⲁ ⲧⲛ̄ⲙⲛ︦ⲧ︦ⲙⲁⲣⲧⲩⲣⲟⲥ ϫⲱⲕ ⲉ ⲃⲟⲗ • ⲉⲡⲉⲓ ⲇⲏ ⲧⲛ̄ⲣⲁϣⲉ
ⲙ̄ⲡⲟⲟⲩ • ϩⲙ̄ ⲡⲉⲓ ⲛⲟϭ ⲛ̄ ϣⲁ • ϯⲙⲉⲉⲩⲉ ϫⲉ ⲉⲕⲣⲁϣⲉ
ⲛ̄ϩⲟⲩⲟ • ⲡⲉϫⲁϥ ⲛ̄ϭⲓ ⲇⲁⲛⲓⲏⲗ • ϫⲉ ⲁⲩⲱ ⲁϣ ⲡⲉ
ⲡⲉⲕⲣⲁϣⲉ • Ⲉⲡⲉⲓ ⲇⲏ • ⲛ̄ ⲟⲩⲥⲟⲡ ⲛ̄ ⲟⲩⲱⲧ ⲁⲛ ⲡⲉ • ⲟⲩⲇⲉ
ⲛ̄ ⲥⲛⲁⲩ ⲁⲛ ⲛⲉ • ⲛ̄ⲧⲁⲓⲛⲁⲩ ⲉ ⲙⲓⲭⲁⲏⲗ • ⲡⲁⲣⲭⲱⲛ ⲙ̄
ⲙⲉ • ⲁⲩⲱ ⲙ̄ ⲡⲛⲁⲩ ⲛⲧⲁⲩⲛⲟϫⲧ̄ ⲉ ⲡϣⲏⲓ ⲛ︦ⲙ︦ⲙⲟⲩⲓ •
ⲡⲁⲣⲭⲏⲥⲧⲣⲁⲧⲏⲅⲟⲥ ⲙⲓⲭⲁⲏⲗ • ⲡⲉⲛⲧ ⲁϥⲉⲓ ϣⲁ ⲣⲟⲛ •
ⲁϥϣⲧⲁⲙ ⲛ̄ ⲧⲧⲁⲡⲣⲟ • ⲛ︦ⲙ︦ⲙⲟⲩⲓ • ⲉ ⲧⲃⲉ ⲡⲁⲓ ϯⲣⲁϣⲉ
ⲙ̄ⲡⲟⲟⲩ • ⲡⲙⲛ︦ⲧ︦ⲥⲛⲟⲟⲩⲥ ⲛ̄ⲁⲡⲟⲥⲧⲟⲗⲟⲥ • ⲁⲣⲁ ⲧⲉⲧⲛ̄ⲣⲁϣⲉ
ⲙ̄ⲡⲟⲟⲩ ϩⲙ̄ ⲡⲉⲓ ⲛⲟϭ ⲛ̄ ϣⲁ • ⲁⲩⲱ ⲧⲉⲧⲛ̄ⲣⲁϣⲉ ⲉⲙⲁⲧⲉ •
ⲉⲛⲣⲁϣⲉ ⲡⲉϫⲁⲩ ϫⲉ ⲙⲛ︦ⲛ︦ⲥⲁ ⲡⲉⲓ ⲛⲟϭ ⲛ̄ ϩⲏⲃⲉ ⲛ̄ⲧⲁϥ‐
ϣⲱⲡⲉ ⲛⲁⲛ • ⲙ̄ ⲡⲛⲁⲩ ⲛ̄ⲧⲁⲩⲥ⳨ⲟ︦ⲩ︥ ⲙ̄ ⲡⲉⲛϫ︤ⲥ︥ ⲓ︤ⲥ︥ ⲡⲉⲭ︤ⲥ︥ •
ⲁⲩⲱ ⲉⲛϩⲏⲡ ⲉ ⲧⲃⲉ ⲑⲟⲧⲉ ⲛ̄ ⲛ̄ⲓⲟⲩⲇⲁⲓ̈ • ⲁ ⲙⲁⲣⲓ̈ⲁ |ⲧⲡⲁⲣ‐
ⲑⲉⲛⲟⲥ ⲉⲓ ⲁⲥⲧⲁⲙⲟⲛ ϫⲉ ⲁⲓⲃⲱⲕ ⲙⲛ̄ ⲛⲉⲧ ⲛⲙ̄ⲙⲁⲓ ⲉ ⲛⲁⲩ
ⲛⲁϥ ⲙ̄ⲡⲟⲟⲩ ⲛ̄ⲧⲟϥ ⲡⲉⲛⲧ ⲁϥⲉⲓ ⲉ ⲧⲙⲏⲏⲧⲉ • ⲛ̄ ⲧⲉϩⲣⲱ ⲛ̄
ⲥⲁⲧⲉ ⲉⲧ ⲙⲟⲩϩ • ⲁϥⲟ̄ϩⲙⲉ︦ⲥ︦ ϩⲁⲣⲟⲛ • ⲁϥⲧⲣⲉ ⲡⲣ︦ⲣ︦ⲟ ⲡⲓ̈ⲥ‐
ⲧⲉⲩⲉ̄ • ⲉ ⲡⲛⲟⲩⲧⲉ • ⲁ̄ ⲧⲛ̄ⲙⲛ̄ⲧⲙⲁⲣⲧⲩⲣⲟⲥ ϫⲱⲕ ⲉ ⲃⲟⲗ •
ⲉ ⲧⲃⲉ ⲡⲁⲓ ⲧⲛ̄ⲣⲁϣⲉ ⲙ̄ⲡⲟⲟⲩ :-ⲇⲁⲛⲓⲏ︤ⲗ︥ ⲡⲣⲱⲙⲉ • ⲛ̄ |
ϣⲟⲩⲁϣϥ̄ • ⲁ̄ⲣⲁ ⲕ̄ⲣⲁϣⲉ ϩⲱⲱⲕ ⲙ̄ⲡⲟⲟⲩ • ϩⲙ̄ ⲡⲉⲓ ⲛⲟϭ
ⲛ̄ ϣⲁ̄ • ⲧⲓⲙⲉⲉⲩ︦ⲉ︦ ϫⲉ ⲕ̄ⲣⲁϣⲉ ⲛ̄ϩⲟⲩⲟ̄ ⲡⲉϫⲁϥ ⲛ̄ϭⲓ
ⲇⲁⲛⲓ︦ⲏ︦ⲗ︦ ϫⲉ ⲁⲩⲱ ⲁϣ ⲡⲉ ⲡⲕⲉⲣⲁϣⲉ (sic) • ⲉⲧ ϣⲏϣ ⲙⲛ̄
ⲡⲁ ⲣⲁϣⲉ • ⲉⲡⲉⲓ ⲇⲏ ⲛ̄ ⲟⲩⲥⲟⲡ ⲛ̄ ⲟⲩⲱⲧ ⲁⲛ ⲡⲉ • ⲟⲩⲇⲉ
ⲛ̄ ⲥⲛⲁⲩ ⲁⲛ ⲛⲉ ⲛ̄ⲧⲁⲓⲛⲁⲩ ⲉ ⲙⲓⲭⲁⲏ︦ⲗ︦ ⲡⲁⲣⲭⲱⲛ ⲙ̄
ⲙ̄ⲉ • ⲁⲩⲱ ⲙ̄ ⲡⲛⲁⲩ ⲛⲧⲁⲩⲛⲟϫⲧ̄ ⲉ ⲡϣⲏⲓ ⲛⲙ̄ⲙⲟⲩⲓ •
ⲡⲁⲣⲭⲏⲥⲧⲣⲁⲧⲏⲕⲟⲥ ⲙⲓⲭⲁⲏ︦ⲗ︦ ⲡⲉⲛⲧ ⲁϥⲉⲓ ϣⲁⲣⲟⲓ ⲁϥϣ‐
ⲧⲁⲙ ⲛ̄ ⲧⲧⲁⲡⲣⲟ ⲛⲙ̄ⲙⲟⲩⲓ • ⲉ ⲧⲃⲉ ⲡⲁⲓ ϯⲣⲁϣⲉ ⲙ̄‐
ⲡⲟⲟⲩ • Ⲡⲙⲛ︦ⲧ︦ⲥⲛⲟⲟⲩⲥ ⲛ̄ⲁⲡⲟⲥⲧⲟⲗⲟⲥ • ⲁⲣⲁ ⲧⲉⲧⲛ̄ⲣⲁϣⲉ •
ϩⲙ̄ ⲡⲉⲓ ⲛⲟϭ ⲛ̄ ϣⲁ̄ ⲙ̄ⲡⲟⲟⲩ • ⲉⲛⲣⲁϣⲉ ⲡⲉϫⲁⲩ ϫⲉ
ⲙⲛ︦ⲛ︦ⲥⲁ ⲡⲉⲓ ⲛⲟϭ ⲛ̄ ϩⲏⲃⲉ ⲛ̄ⲧⲁϥϣⲱⲡⲉ ⲛⲁⲛ • ⲙ̄ ⲡⲛⲁⲩ
ⲛ̄ⲧⲁⲩⲥ̄⳨ⲟ︦ⲩ︦ ⲙ̄ ⲡⲉⲛϫⲥ̄ ⲓ︦ⲥ︦ ⲡⲉⲭ︦ⲥ︦ • ⲁⲩⲱ ⲉⲛϩⲏⲡ ⲉ ⲧⲃⲉ
ⲑⲟⲧⲉ ⲛ̄ ⲛⲓⲟⲩⲇⲁⲓ ⲁ ⲙⲁⲣⲓⲁ̄ ⲧⲡⲁⲣⲑⲉⲛⲟⲥ ⲉⲓ ⲁⲥⲧⲁⲙⲟⲛ