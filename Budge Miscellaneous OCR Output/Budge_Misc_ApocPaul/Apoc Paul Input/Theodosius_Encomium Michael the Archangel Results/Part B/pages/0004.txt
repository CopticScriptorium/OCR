ⲧⲣⲉⲛⲟⲩⲱϣⲧ̄ ⲙ̄ ⲡⲉⲧ ⲥⲟⲃⲕ̄ ⲉ ⲣⲟⲛ • ⲕⲁⲓ ⲅⲁⲣ • ⲁⲛⲟⲛ
ϩⲉⲛⲡⲛⲉⲩⲙⲁ • ⲡⲁⲓ̈ ⲇⲉ ⲟⲩⲕⲁϩ ⲡⲉ • ⲛ̄ⲧⲛ̄ⲛⲁⲟⲩⲱϣⲧ̄ ⲁⲛ
ⲛⲁϥ • ⲡⲉϫⲁϥ ⲛⲁϥ ⲟⲛ • ⲛ̄ϭⲓ ⲡⲛⲟⲩⲧⲉ • ⲙ̄ ⲡⲙⲉϩ
ϣⲟⲙⲛ︤ⲧ︥ ⲛ̄ⲥⲟⲡ ϫⲉ ⲡⲁ ⲡⲣⲟⲧⲟⲡⲗⲁⲥⲙⲁ • ⲙⲏ ⲛ̄ ⲁⲛⲟⲕ
ⲁⲛ • ⲡⲉⲛⲧ ⲁⲓⲕⲁⲑⲓⲥⲧⲁ ⲙ̄ⲙⲟⲕ ⲛⲁⲓ̈ ⲛ̄ ⲁⲣⲭⲏⲥⲧⲣⲁⲧⲏ‐
ⲅⲟⲥ ϩⲁ ⲣⲁⲧ ⲁⲓⲧⲣⲉ ⲛⲁⲁⲅⲅⲉⲗⲟⲥ | [ϩⲩ]ⲡⲟⲧⲁⲥⲥⲉ ⲛⲁⲕ ⲉ
ⲡⲁ[ⲓ] ⲙⲁ • ⲧⲉⲛⲟⲩ [ϫⲉ] ⲕⲛⲁⲥⲧⲁⲥⲓⲁⲍⲉ ⲛ̄ ⲧⲁ ⲙⲛ̄ⲧⲉⲣⲟ •
[ⲧ]ⲉⲛⲟⲩ ⲕⲛⲁⲟⲩⲱⲛϩ̄ ⲉ ⲃⲟⲗ ϩⲛ̄ ⲟⲩ[ⲙ]ⲛ̄ⲧⲁⲧⲥⲱⲧⲙ̄ ⲉ
ⲧⲣⲉⲥϣⲱⲡⲉ [ⲉ]ⲥⲙⲏⲛ ⲉ ⲃⲟⲗ ϣⲁ ⲉⲛⲉϩ ⁘ ⲧⲉⲛⲟⲩ ⲛ̄ⲁⲧ
ⲥⲁⲃⲉ ⲛ̄ϩⲙ̄ϩⲁⲗ ⲉ ⲧⲣⲉ ⲩⲧⲱⲟⲩⲛ ⲉϫⲛ̄ ⲛⲉⲩϫⲓⲥⲟⲟⲩⲉ :-
ⲧⲉⲛⲟⲩ ⲕⲥⲩⲙⲁⲛⲉ ⲛ̄ ⲟⲩⲙⲛ̄ⲧⲁⲧⲥⲱⲧⲙ̄ ⲱ̄ ⲙⲁⲥⲧⲏⲙⲁ •
ⲙⲏ ⲛ̄ⲧⲕ̄ ⲡⲁ ϩⲙ̄ϩⲁⲗ ⲁⲛ • ⲙⲏ ⲁⲛⲟⲕ ⲁⲛ ⲡⲉ ⲡⲉⲕϫⲥ̄ •
ⲙⲏ ⲙⲛ̄ⲧⲁⲓ ⲉⲝⲟⲩⲥⲓⲁ ⲙ̄ⲙⲁⲩ ⲉ ⲛⲟϫⲕ̄ ⲉ ⲃⲟⲗ ϩⲁ ⲡⲁ
ⲟⲟ • ⲁⲩⲱ ⲉϥⲓ ⲛ̄ ⲧⲟⲟⲧⲕ̄ ⲙ̄ ⲡⲉⲕⲛⲟϭ ⲛ̄ ⲉⲟⲟⲩ :-ⲡⲁⲓ
ⲉⲧⲉ ⲙⲛ̄ ⲟⲩⲟⲛ ϩⲛ̄ ⲧⲁ ⲙⲛ︦ⲧ︦ⲉⲣⲟ ⲧⲏⲣⲥ̄ ϣⲏϣ ⲛⲙ̄ⲙⲁϥ
ⲉⲓ ⲙⲏ ⲧⲉⲓ ⲁⲛⲟⲕ ⲙⲛ̄ ⲡⲁ ⲉⲓⲱⲧ ⲙⲛ̄ ⲡⲉⲡⲛ︦ⲁ︦ ⲉⲧ ⲟⲩⲁⲁⲃ •
ⲥⲱⲧⲙ̄ ⲧⲉⲛⲟⲩ ⲛ̄ⲥⲱⲓ • ⲁⲙⲟⲩ ⲛⲅ̄ ⲟⲩⲱϣⲧ̄ ⲙ̄ ⲡⲁ ⲡⲗⲁⲥ‐
ⲕⲁⲓ̈ ⲅⲁⲣ Ⲁⲛⲟⲛ ϩⲉⲛⲡⲛ︦ⲁ︦ ⲡⲁⲓ ⲇⲉ ⲟⲩⲕⲁϩ ⲡⲉ ⲛ̄ ϯⲛⲁ‐
ⲟⲩⲱϣⲧ̄ ⲛⲁϥ ⲁⲛ • ⲡⲉϫⲁϥ ⲟⲛ ⲛⲁϥ ⲙ̄ ⲡⲙⲉϩ ⲥⲡ̄ ⲥⲛⲁⲩ
ⲙⲛ̄ ⲡⲙⲉϩ ϣⲟⲙⲛ︦ⲧ︦ ⲛ̄ⲥⲟⲡ ϫⲉ ⲡⲁ ⲡⲣⲟⲧⲟⲡⲗⲁⲥⲙⲁ ⲙⲏ ⲛ
ⲁⲛⲟⲕ ⲁⲛ ⲡⲉⲛⲧ ⲁⲓⲕⲁⲑⲓⲥⲧⲁ ⲙ̄ⲙⲟⲕ ⲛ̄ ⲁⲣⲭⲏⲥⲧⲣⲁ‐
ⲧⲏⲕⲟⲥ | ϩⲁ ⲣⲁⲧ ⲁⲓⲧⲣⲉ ⲛⲁⲁⲅⲅⲉⲗⲟⲥ ϩⲩⲡⲟⲧⲁⲥⲉ ϩⲁ ⲣⲁⲧⲕ̄ •
Ⲧⲉⲛⲟⲩ ϭⲉ ⲉⲕⲛⲁⲥⲧⲁⲥⲓⲁⲍⲉ ⲛ̄ ⲧⲁ ⲙⲛ︦ⲧ︦ⲉⲣⲟ̄ • ⲧⲉⲛⲟⲩ ⲉⲕ‐
ⲛⲁⲟⲩⲱⲛϩ̄ ⲉ ⲃⲟⲗ ⲛ̄ ⲟⲩⲙⲛ̄ⲧⲁⲧⲥⲱⲧⲙ̄ • ⲉ ⲧⲣⲉⲥϣⲱⲡⲉ
ⲉⲥⲙⲏⲛ ⲉⲃⲟⲗ ϣⲁ ⲉ̄ⲛⲉϩ • Ⲧⲉⲛⲟⲩ ⲉⲕⲛⲁⲧⲥⲁⲃⲉ ⲛ̄ϩⲙ̄ϩⲁⲗ
ⲉ ⲧⲱⲟⲩⲛ ⲉϫⲛ̄ ⲛⲉⲩϫⲓⲥⲟⲟⲩ︦ⲉ︦ • ⲧⲉⲛⲟⲩ ⲉⲕⲛⲁⲥⲩⲙⲁⲛⲉ
ⲛ̄ ⲟⲩⲙⲛ̄ⲧⲁⲧⲥⲱⲧⲙ̄ ⲱ̄ ⲙⲁⲥⲧⲏⲙⲁ • ⲙⲏ ⲛ̄ⲧⲟⲕ ⲡⲁ ϩⲙ̄‐
ϩⲁⲗ ⲁⲛ • ⲙⲏ̄ ⲁⲛⲟⲕ ⲁⲛ ⲡⲉ ⲡⲉⲕϫⲟⲉⲓⲥ • ⲙⲏ ⲙⲛ̄ⲧⲁⲓ
ⲉ̄ⲝⲟⲩⲥⲓⲁ̄ ⲙ̄ⲙⲁⲩ ⲉ ⲛⲟϫⲕ̄ ⲉ ⲃⲟⲗ ϩⲁ ⲡⲁ ϩⲟ ⲁⲩⲱ ⲉϥⲓ
Ⲛ̄ ⲧⲟⲟⲧⲕ̄ ⲙ̄ ⲡⲁ ⲛⲟϭ ⲉⲛⲉⲟⲟⲩ • ⲡⲁⲓ ⲧⲉⲛⲟⲩ ⲉⲧⲉ ⲙⲛ̄
ⲟⲩⲟⲛ ϩⲛ̄ ⲧⲁ ⲙⲛ̄ⲧⲉⲣ︦ⲟ︦ ⲧⲏⲣⲥ̄ ϣⲏϣ ⲛⲙ̄ⲙⲁϥ • ⲉⲓ ⲙⲏ
ⲧⲉⲓ ⲁⲛⲟⲕ ⲙⲛ̄ ⲡⲁ ⲉⲓⲱⲧ ⲙⲛ̄ ⲡⲉⲡⲛ︦ⲁ︦ ⲧ ⲟⲩⲁⲁⲃ ⲥⲱⲧⲙ̄
ⲛ̄ⲥⲱⲓ ⲛⲅ̄ ⲟⲩⲱϣⲧ̄ ⲙ̄ ⲡⲁ ⲡⲗⲁⲥⲙⲁ • Ⲡⲉϫⲁϥ ⲛ̄ϭⲓ