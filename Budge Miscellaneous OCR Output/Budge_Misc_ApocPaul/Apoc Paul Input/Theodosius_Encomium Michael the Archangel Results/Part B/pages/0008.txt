Ⲙⲓⲭⲁⲏⲗ ⲡϣⲟⲩϣⲟⲩ ⲁⲩⲱ ⲡⲥⲟⲟⲩⲧⲛ̄ ⲛ̄ ⲧⲁ ⲙⲛ̄ⲧⲉⲣⲟ •
ⲁⲙⲟⲩ ⲥⲟⲟⲩⲧⲛ̄ ⲛ̄ⲧⲕ̄ⲁⲡⲉ ⲧⲁⲓ ⲛ̄ⲧⲁⲕⲁⲁⲥ ⲉ ⲡⲉⲥⲏⲧ
ⲁⲕⲟⲩⲱϣⲧ̄ ⲙ̄ ⲡⲁ ⲡⲗⲁⲥⲙⲁ • ⲛ̄ϩⲏⲧⲥ̄ ⲧⲁϯ ⲉ ϫⲱⲥ ⲙ̄
ⲡⲓ̈ ⲛⲟϭ ⲛ̄ ⲕⲗⲟⲙ • ⲡⲁⲓ ⲛ̄ⲧⲁⲓϥⲓⲧϥ̄ ϩⲓϫⲛ̄ ⲧⲁⲡⲉ ⲙ̄
ⲡϫⲁϫⲉ ⁖ Ⲥⲟⲟⲩⲧⲛ̄ ⲉ ⲃⲟⲗ ⲛ̄ ⲧⲕ̄ϭⲓϫ ⲛⲅ̄ ϫⲓ ⲛⲁⲕ ⲙ̄
ⲡⲉϩⲣⲁⲃⲇⲟⲥ ⲛⲅ̄ ϣⲱⲡⲉ ⲛⲅ̄ ϣⲱⲡⲉ (sic) ⲛ̄ ⲁⲣⲭⲏⲥⲧⲣⲁ‐
ⲧⲏⲅⲟⲥ ⲉ ⲡⲙⲁ ⲙ̄ ⲡⲕⲁⲧⲏⲅⲟⲣⲟⲥ ⲙ̄ ⲡϣⲓⲡⲉ • ⲱ̄
ⲙⲓⲭⲁⲏⲗ ⲥⲟⲟⲩⲧⲛ̄ ⲥ ⲃⲟⲗ ⲛ̄ ⲧⲉⲕϭⲓϫ ⲛ̄ ϩⲃⲟⲩⲣ ⲛⲅ̄
ϫⲓ ⲛⲁⲕ ⲙ̄ ⲡⲉⲓ̈ ⲛⲟϭ ⲛ̄ϩⲟⲡⲗⲟⲛ • ⲛⲅ̄ ⲥⲃ̄ⲧⲱⲧⲕ̄ ⲉ ⲙⲓϣⲉ |
ⲙⲛ̄ ⲛ̄ϫⲁϫⲉ ⲡⲉⲕⲣ̄ⲣⲟ ⁘ ⲱ̄ ⲙⲓ̄ⲭⲁⲏⲗ ϫⲓ̈ ⲛⲁⲕ ⲙ̄ ⲡⲙⲟϫⲕϥ̄
ⲛ̄ⲥⲁⲡⲡⲓⲣⲟⲛ ⲉϫⲛ̄ ⲧⲉⲕϯⲡⲉ • ϫⲉ ⲕⲁⲥ ⲉⲣⲉ ⲛⲉⲧ ϯ ⲟⲩⲃⲉ
ⲡⲉⲕϫⲥ̄ ⲛⲁⲛⲁⲩ ⲉ ⲣⲟⲕ ⲛ̄ⲥⲉϭⲱⲧⲡ̄ ϩⲛ̄ ⲟⲩϭⲉⲡⲏ • ⲁⲩ‐
ⲟⲩⲱⲛ ⲛ̄ ⲧⲉⲕⲧⲁⲡⲣⲟ • ⲱ̄ ⲡⲁ ⲗⲩⲧⲟⲩⲣⲅⲟⲥ ϫⲓ ⲛⲁⲕ
ⲛ̄ ⲟⲩϭⲟⲙ ϫⲉ ⲕⲁⲥ ⲉⲣⲉ ⲡⲕ̄ϣⲁϫⲉ ⲛⲁⲣ̄ ⲑⲉ ⲙ̄ ⲡⲉϩⲣⲟⲟⲩ
ⲛ̄ ⲟⲩⲙⲏⲏϣⲉ ⲉϥϣⲁϫⲉ • ⲁⲙⲟⲩ ⲫⲟⲣⲉⲓ̈ ⲙ̄ ⲡⲁ ⲉⲟⲟⲩ ⲱ̄
ⲛ̄ⲧⲟⲕ ⲡⲉ ⲡϣⲟⲩϣⲟⲩ • ⲁⲩⲱ ⲡⲥⲟⲟⲩⲛ ⲛ̄ ⲧⲁ ⲙⲛ̄ⲧⲉⲣ︦ⲟ︦ •
ⲥⲟⲟⲩⲧⲛ̄ ⲉ ⲃⲟⲗ ⲛ̄ⲧⲉⲕⲁⲡⲏ ⲧⲁⲓ̈ ⲛ̄ⲧⲁⲕⲕⲁⲁⲥ ⲉ ⲡⲉⲥⲏⲧ
ⲁⲕⲟⲩⲱϣⲧ̄ ⲙ̄ ⲡⲁ ⲡⲗⲁⲥⲙⲁ ⲛϩⲏⲧⲥ̄ ⲛ̄ⲧⲁϯ ⲉ ϫⲱⲥ ⲙ̄ ⲡⲉⲓ
ⲛⲟϭ ⲛ̄ ⲉⲟⲟⲩ ⲛⲧⲁⲓ̈ϥⲓ̈ⲧϥ̄ ⲛ̄ ⲧⲟⲟⲧϥ̄ ⲙ̄ ⲡϫⲁⲥⲓϩⲏⲧ • ⲥⲟⲟⲩⲧⲛ̄
ⲉ ⲃⲟⲗ ⲛ̄ ⲧⲉⲕϭⲓϫ ⲛⲅ̄ ϫⲓ ⲛⲁⲕ ⲙ̄ ⲡⲉϩⲣⲁⲃⲇⲟⲥ ⲛ̄
ⲟⲩⲟⲉⲓⲛ • ⲛⲅ̄ ϣⲱⲡⲉ ⲛ ⲁⲣⲭⲏⲥⲧⲣⲁⲧⲏⲕⲟⲥ ⲉ ⲡⲙⲁ ⲙ̄
ⲡⲁⲣⲭⲏⲥⲧⲣⲁⲧⲏⲕⲟⲥ ⲙ̄ ⲡϣⲓⲡⲉ Ⲱ̄ ⲙⲓⲭⲁⲏ︦ⲗ︦ ⲥⲟⲟⲩⲧⲛ̄
ⲉ ⲃⲟⲗ ⲛ̄ ⲧⲉⲕϭⲓϫ ⲛⲅ̄ ϫⲓ ⲛⲁⲕ ⲙ̄ ⲡⲉϩⲣⲁⲃⲇⲟⲥ ⲛⲅ̄
ϣⲱⲡⲉ ⲛ̄ ⲁⲣⲭⲏⲥⲧⲣⲁⲧⲏⲕⲟⲥ ⲉ ⲡⲙⲁ ⲙ̄ ⲡⲕⲁⲧⲏⲕⲟⲣⲟⲥ •
ⲙ̄ ⲡϣⲓⲡⲉ • ⲱ̄ ⲙⲓ̈ⲭⲁⲏ︦ⲗ︦ Ⲥⲟⲟⲩⲧⲛ̄ ⲉ ⲃⲟⲗ ⲛ̄ ⲧⲉⲕϭⲓϫ
ⲛ̄ϩⲃⲟⲩⲣ • ⲛⲅ̄ ϫⲓ ⲛⲁⲕ ⲙ̄ ⲡⲉⲓ ⲛⲟϭ ⲛ̄ϩⲟⲡⲗⲟⲛ • ⲛⲅ̄
ⲥⲃ̄ⲧⲱⲧⲕ̄ ⲉ ⲙⲓϣⲉ ⲙⲛ̄ ⲛ̄ϫⲁϫⲉ ⲙ̄ ⲡⲉⲕⲣⲣ︦ⲟ︦• Ⲱ︦ ⲙⲓⲭⲁⲏⲗ
ϫⲓ ⲛⲁⲕ ⲙ̄ ⲡⲙⲟϫϩϥ̄ ⲛ̄ ⲥⲁⲡⲡⲓ̈ⲣⲟⲛ ⲛⲅ̄ ⲙⲟⲣϥ̄ • ⲉ̄ϫⲛ̄
ⲧⲉⲕϯⲡⲉ • ϫⲉ ⲕⲁⲥ ⲉⲣⲉ ⲛⲉⲧⲛⲁϯ ⲟⲩⲃⲉ ⲉ ⲡⲉⲕϫⲟⲉⲓⲥ
ⲛⲁⲛⲁⲩ ⲉ ⲣⲟⲕ ⲛ̄ⲥⲉϭⲱ|ⲧⲡ̄ ϩⲛ̄ ⲟⲩϭⲉⲡⲏ :-Ⲁⲩⲟⲩⲱⲛ
ⲛ̄ ⲧⲉⲕⲧⲁⲡⲣ︦ⲟ︦ ⲱ̄ ⲡⲁ ⲗⲓⲧⲟⲩⲣⲅⲟⲥ • ϫⲓ ⲛⲁⲕ ⲛ̄ ⲟⲩϭⲟⲙ •
ϫⲉ ⲕⲁⲥ ⲉⲣⲉ ⲡⲉⲕϣⲁϫⲉ ⲛⲁⲣ̄ⲑⲉ ⲙ̄ ⲡⲉϩⲣⲟⲟⲩ ⲛ̄ ⲟⲩ‐
ⲙⲏⲏϣⲉ • ⲉϥϣⲁϫⲉ • Ⲁⲙⲟⲩ ⲫⲱⲣⲉⲓ ⲙ̄ ⲡⲁ ⲉⲟⲟⲩ ⲱ̄