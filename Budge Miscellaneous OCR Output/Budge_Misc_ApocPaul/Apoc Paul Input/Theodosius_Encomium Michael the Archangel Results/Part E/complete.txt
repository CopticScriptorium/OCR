### 0001

ⲁⲁϥ • ⲙⲛ̄ ⲙⲱⲩⲥⲏⲥ • ⲡⲉⲡⲣⲟⲫⲏⲧⲏⲥ • ⲁϥⲛⲁϩⲙϥ̄ • ⲉ
ⲧⲙⲛ︦ⲧ︦ϩⲙ̄ϩⲁⲗ • ⲙ̄ ⲫⲁⲣⲁⲱ • ⲁⲩⲱ ⲁϥⲙⲁϩϥ̄ ⲛ̄ ⲭⲁⲣⲓⲥ •
ⲡⲁⲣⲁ ⲣⲱⲙⲉ ⲛⲓⲙ • ϩⲓⲧⲛ̄ ⲛ̄ⲥⲟⲡⲥⲡ̄ • ⲙ̄ ⲙⲓⲭⲁⲏⲗ • ⲙⲛ̄
ⲧⲉϥⲧⲁⲝⲓⲥ • ⲟⲩⲁⲅⲁⲡⲏ ϩⲱⲱⲥ ⲧⲉ ⲛ̄ⲧⲁ ⲡⲛⲟⲩⲧⲉ ⲁⲁⲥ •
ⲙⲛ̄ ⲓⲥⲟⲩ ⲛ̄ ⲛⲁⲩⲏ • ⲁϥⲧⲣⲉ ⲡⲣⲏ̄ ⲁϩⲉ ⲣⲁⲧϥ̄ ⲉ ⲣⲟϥ •
ϩⲛ̄ ⲅⲁⲃⲁⲱⲛ • ⲁϥⲡⲁⲧⲁⲥⲥⲉ | ⲛ̄ ⲛϥ̄ϫⲁϫⲉ ⲧⲏⲣⲟⲩ • ϩⲓⲧⲛ̄
ⲛ̄ⲧⲱⲃϩ̄ ⲙ̄ ⲙⲓⲭⲁⲏⲗ • ⲙⲛ̄ ⲧⲉϥⲧⲁⲝⲓⲥ ⲧⲏⲣⲥ̄ • Ⲟⲩⲛⲁ
ⲟⲛ ⲡⲉⲛⲧⲁ ⲡⲛⲟⲩⲧⲉ ⲁⲁϥ ⲙⲛ̄ ⲙⲱⲩⲥⲏⲥ • ⲁϥϯ ⲛⲁϥ ⲙ̄
ⲡⲉϥⲛⲟⲙⲟⲥ • ⲁϥⲧⲁⲁϥ ⲛ̄ ⲛ̄ϣⲏⲣⲉ ⲙ̄ ⲡⲓⲏ︦ⲗ︦ • Ⲟⲩⲛⲁ •
ⲟⲛ ⲡⲉⲛⲧⲁ ⲡⲛⲟⲩⲧⲉ ⲁⲁϥ • ⲙⲛ̄ ⲇ︦ⲁ︦ⲇ︦ ⲡⲣ̄ⲣⲟ • ⲁϥⲥⲟⲧⲡϥ̄
ⲛ̄ ⲧⲙⲏⲏⲧⲉ ⲛ̄ ⲛϥ̄ⲥⲛⲏⲩ • ⲁϥⲧⲁϩⲟϥ ⲉ ⲣⲁⲧϥ̄ ⲛ︦ⲣ︦ⲣⲟ ⲉϫⲙ̄
ⲡⲓⲥⲣⲁⲏⲗ • ϩⲓⲧⲛ̄ ⲛ̄ⲥⲟⲡⲥⲡ̄ • ⲙ̄ ⲙⲓⲭⲁⲏⲗ • ⲙⲛ̄ ⲧⲉϥ‐
ⲧⲁⲝⲓⲥ • Ⲟⲩⲁⲅⲁⲡⲏ ⲟⲛ ⲧⲉⲛ̄ⲧ ⲁϥⲁⲁⲥ • ⲙⲛ̄ ⲥⲟⲗⲱⲙⲱⲛ •
ⲡⲉϥϣⲏⲣⲉ • ⲁϥⲟⲩⲉϩⲥⲁϩⲛⲉ ⲛⲁϥ ⲉ ⲕⲱⲧ ⲙ̄ ⲡⲏⲓ ⲙ̄ ⲡϫ︦ⲥ︦
ϩⲓⲧⲛ̄ ⲛ̄ⲥⲟⲡⲥⲡ̄ ⲙ̄ ⲙⲓⲭⲁⲏⲗ • ⲡⲁⲣⲭⲁⲅⲅⲉⲗⲟⲥ ⲉⲧ
ⲟⲩⲁⲁⲃ • Ⲟⲩⲛⲁ ⲟⲛ ⲡⲉⲛⲧⲁ ⲡⲛⲟⲩⲧⲉ • ⲁⲁϥ ⲙⲛ̄ ⲉⲍⲉⲕⲓⲁⲥ
ⲡⲣ̄ⲣⲟ ⲛ̄ ⲇⲓⲕⲁⲓⲟⲥ • ⲁϥⲟⲩⲉϩ ⲕⲉ ⲙⲛ̄ⲧⲏ • ⲛ̄ⲣⲟⲙⲡⲉ • ⲉϫⲛ̄
ⲡⲛⲟⲩⲧⲉ ⲁⲁϥ ⲙⲛ̄ ⲙⲱⲩⲥⲏⲥ ⲡⲉⲡⲣⲟⲫⲏⲧⲏⲥ • ⲁϥⲛⲁϩⲙⲉϥ
ⲉ ⲧⲙⲛ̄ϩⲙ̄ϩⲁⲗ (sic) ⲛ̄ ⲫⲁⲣⲁⲱ̄ • ⲁⲩⲱ ⲁϥⲙⲁϩϥ̄ ⲛ̄ ⲭⲁⲣⲓⲥ
ⲡⲁⲣⲁ ⲣⲱⲙⲉ ⲛⲓⲙ • ϩⲓⲧⲛ̄ ⲛ̄ⲥⲟⲡⲥⲡ̄ ⲙ̄ ⲙⲓⲭⲁⲏ︦ⲗ︦ ⲙⲛ̄ ⲧⲉϥ‐
ⲧⲁⲝⲓⲥ • ⲟⲩⲁⲅⲁⲡⲏ ϩⲱⲱⲥ ⲧⲉ ⲛ̄ⲧⲁϥⲁⲁⲥ ⲙⲛ̄ ⲓ︦ⲩ︦ ⲛ̄ ⲛⲁⲩⲏ̄ •
ⲁϥⲧⲣⲉ ⲡⲣⲏ̄ ⲁϩⲉ ⲣⲁⲧϥ̄ ⲉ ⲣⲟϥ • ϩⲛ̄ ⲅⲁⲃⲁⲱⲛ ⲁϥⲡⲁ‐
ⲧⲁⲥⲥⲉ ⲛ̄ ⲛⲉϥϫⲁϫⲉ ⲧⲏⲣⲟⲩ • ϩⲓⲧⲛ̄ ⲛ̄ⲧⲱⲃϩ̄ ⲙ̄ ⲙⲓⲭⲁⲏ︦ⲗ︦
ⲙⲛ̄ ⲧⲉϥⲧⲁⲝⲓⲥ ⲧⲏⲣⲥ̄ : ⲟⲩⲛⲁ̄ ⲟⲛ ⲡⲉⲛⲧⲁ ⲡⲛⲟⲩⲧⲉ ⲁⲁϥ
ⲙⲛ̄ ⲙⲱⲩ̄ⲥⲏⲥ ⲁϥϯ ⲛⲁϥ ⲙ̄ ⲡⲉϥⲛⲟⲙⲟⲥ • ⲁϥⲧⲁⲁϥ ⲛ̄
ⲛ̄ϣⲏⲣⲉ ⲙ̄ ⲡⲓ︦ⲏ︦ⲗ︦ ⲟⲩⲛⲁ ⲟⲛ ⲡⲉⲛⲧⲁ ⲡⲛⲟⲩⲧⲉ | ⲁⲁϥ ⲙⲛ̄
ⲇⲁⲩⲉⲓⲇ ⲡⲣⲣ︦ⲟ︦ ⲁϥⲥⲟⲡⲧϥ̄ ⲛ̄ ⲧⲙⲏⲏⲧⲉ ⲛ̄ⲛⲉϥⲥⲛⲏⲩ ⲁϥⲧⲁ‐
ϩⲟϥ ⲉ ⲣⲁⲧϥ̄ ⲛ̄ⲣⲣ︤ⲟ︥ ⲉϫⲙ̄ ⲡⲓⲏ︤ⲗ︥ • ϩⲓⲧⲛ̄ ⲛ̄ⲥⲟⲡⲥⲡ̄ ⲙ̄ ⲙⲓ‐
ⲭⲁⲏ︦ⲗ︦ ⲙⲛ̄ ⲧⲉϥⲧⲁⲝⲓⲥ • Ⲟⲩⲁⲅⲁⲡⲏ ⲟⲛ ⲧⲉⲛⲧ ⲁϥⲁⲁⲥ
ⲙⲛ̄ ⲥⲱⲗⲟⲙⲱⲛ ⲡⲉϥϣⲏⲣⲉ • ⲁϥⲟⲩⲉϩⲥⲁϩⲛⲉ ⲛⲁϥ ⲉ ⲕⲱⲧ
ⲙ̄ ⲡⲏⲓ ⲙ̄ ⲡϫⲥ̄ ϩⲓⲧⲛ̄ ⲛ̄ⲥⲟⲡⲥⲡ̄ ⲙ̄ ⲙⲓⲭⲁⲏ︦ⲗ︦ ⲡⲁⲣⲩ‐
ⲁⲅⲅⲉⲗⲟⲥ : Ⲟⲩⲛⲁ ⲟⲛ ⲡⲉⲛⲧⲁ ⲡⲛⲟⲩⲧⲉ ⲁⲁϥ ⲙⲛ̄ ⲉⲍⲉ‐
ⲕⲓⲁⲥ ⲡⲣⲣ︦ⲟ︦ ⲛ̄ ⲇⲓⲕⲁⲓⲟⲥ • ⲁϥⲟⲩⲉϩ ⲕⲉ ⲙⲛ̄ⲧⲏ ⲛ̄ⲣⲟⲙⲡⲉ


### 0002

ⲛ̄ⲣⲙ̄ⲡⲟⲟⲩⲉ • ⲙ̄ ⲡⲉϥⲱⲛϩ̄ • ϩⲓⲧⲛ̄ ⲛ̄ⲥⲟⲡⲥⲡ̄ ⲙ̄ ⲙⲓⲭⲁⲏⲗ •
ⲡⲛⲟϭ ⲛ̄ ⲁⲣⲭⲱⲛ ⲙⲛ̄ ⲧⲉϥⲧⲁⲝⲓⲥ • Ⲟⲩⲁⲅⲁⲡⲏ ϩⲱⲱⲥ •
ⲧⲛ̄ⲧⲁ ⲡⲛⲟⲩⲧⲉ ⲁⲁⲥ • ⲙⲛ̄ ⲡⲅⲉⲛⲟⲥ ⲛ̄ ⲁⲇⲁⲙ • ⲁϥⲕⲁ‐
ⲧⲁⲝⲓⲟⲩ • ⲙ̄ⲙⲟϥ • ⲁϥⲕⲁⲗⲉⲓ ⲙ̄ⲙⲟⲛ • ϩⲙ̄ ⲡⲉⲓ ⲛⲟϭ ⲛ̄
ϣⲁ ⲙ̄ⲡⲟⲟⲩ • ϩⲙ̄ ⲡⲣⲉϥϫⲓ ⲥⲁⲣⲝ̄ • ϩⲙ̄ ⲙⲁⲣⲓⲁ ⲧⲡⲁⲣ‐
ⲑⲉⲛⲟⲥ • ⲉⲧ ⲟⲩⲁⲁⲃ • ⲁϥⲧⲁⲁϥ ϩⲁ ⲣⲟⲛ ⲧⲏⲣⲛ̄ ϣⲁⲛⲧ
ⲉϥⲥⲟⲧⲛ̄ | ⲛ̄ ⲧⲟⲟⲧϥ̄ ⲛ̄ ⲁⲙⲛ̄ⲧⲉ • ⲛϥ̄ⲕⲱ ⲛⲁⲛ ⲉ ⲃⲟⲗ ⲛ̄
ⲛⲉⲛⲛⲟⲃⲉ • ϩⲓⲧⲛ̄ ⲛ̄ⲥⲟⲡⲥⲡ̄ ⲙ̄ ⲙⲓⲭⲁⲏⲗ • ⲙⲛ̄ ⲧⲉϥⲧⲁⲝⲓⲥ
ⲧⲏⲣⲥ̄ • Ⲟⲩⲛⲁ ⲟⲛ ⲡⲉⲛⲧⲁ ⲡⲛⲟⲩⲧⲉ ⲁⲁϥ ⲙⲛ̄ ⲛⲉⲛⲉⲓⲟⲟⲧⲉ •
ⲛ̄ⲁⲡⲟⲥⲧⲟⲗⲟⲥ • ⲁϥⲥⲟⲧⲡⲟⲩ ⲉ ⲃⲟⲗ • ⲟⲩⲧⲉ ⲡⲕⲟⲥⲙⲟⲥ
ⲧⲏⲣϥ̄ • ⲁⲩⲱ ϩⲓⲧⲛ̄ ⲡⲉⲩⲧⲁϣⲉⲟⲉⲓϣ • ⲛ̄ⲧⲁⲛⲉⲓ ⲧⲏⲣⲛ̄ ⲉ
ϩⲟⲩⲛ ⲉ ⲡⲥⲟⲟⲩⲛ ⲙ̄ ⲙⲉ • ϩⲓⲧⲛ̄ ⲛ̄ⲥⲟⲡⲥⲡ̄ • ⲙ̄ ⲙⲓⲭⲁⲏⲗ •
ⲡⲛⲟϭ ⲛ̄ ⲁⲣⲭⲁⲅⲅⲉⲗⲟⲥ • ⲉⲧ ⲟⲩⲁⲁⲃ • Ⲧⲉⲛⲟⲩ ϭⲉ ⲱ̄
ⲛⲁⲙⲉⲣⲁⲧⲉ • ⲉⲓⲥ ϩⲏⲏⲧⲉ ⲁⲛⲉⲓⲙⲉ • ϫⲉ ⲉⲣⲉ ⲡⲟⲩⲱϣ ⲙ̄
ⲡⲛⲟⲩⲧⲉ ϣⲟⲟⲡ ϩⲛ̄ ⲧⲁⲅⲁⲡⲏ ⲙⲛ̄ ⲡⲛⲁ • ⲁⲩⲱ ϫⲉ
ⲡⲁⲣⲭⲁⲅⲅⲉⲗⲟⲥ • ⲙⲓⲭⲁⲏⲗ • ⲡⲉⲧ ⲟ ⲛⲁⲛ ⲙ̄ ⲡⲣⲟⲥⲧⲁ‐
ⲧⲏⲥ • ⲁⲩⲱ ⲡⲣⲉⲥⲃⲉⲩⲧⲏⲥ • ⲛ̄ ⲛⲁϩⲣⲙ̄ ⲡⲛⲟⲩⲧⲉ • ⲙⲁⲣⲛ̄
ⲉϫⲛ̄ ⲛ̄ⲣⲙ̄ⲡⲟⲟⲩ (sic) ⲙ̄ ⲡⲉϥⲱ︦ⲛ︦ϩ︦ • ϩⲓⲧⲛ̄ ⲛ̄ⲥⲟⲡⲥⲡ̄ ⲙ̄ ⲡⲛⲟϭ
ⲛ̄ ⲁⲣⲭⲱⲛ : Ⲟⲩⲁⲅⲁⲡⲏ ϩⲱⲱⲥ ⲧⲉⲛ̄ⲧⲁ ⲡⲛⲟⲩⲧⲉ ⲁⲁⲥ
ⲙⲛ̄ ⲡⲅⲉⲛⲟⲥ ⲛ̄ ⲁⲇⲁⲙ • ⲁϥⲕⲁⲧⲁⲝⲓⲟⲩ ⲙ̄ⲙⲟϥ ⲁϥⲕⲁⲗⲉⲓ
ⲙ̄ⲙⲟⲛ ϩⲙ̄ ⲡⲉⲓ ⲛⲟϭ ⲛ̄ ϣⲁ̄ ⲙ̄ⲡⲟⲟⲩ • ϩⲙ̄ ⲡⲧⲣⲉϥϫⲓ ⲥⲁⲣⲝ̄
ϩⲙ̄ ⲙⲁⲣⲓⲁ ⲧⲡⲁⲣⲑⲉⲛⲟⲥ ⲉⲧ ⲟⲩⲁⲁⲃ • ⲁϥⲧⲁⲁϥ ϩⲁ ⲣⲟⲛ
ⲧⲏⲣⲛ̄ • ϣⲁⲛⲧ ⲉϥⲥⲟⲧⲛ̄ ⲛ̄ ⲧⲟⲟⲧϥ̄ ⲛ̄ ⲁⲙⲛ̄ⲧⲉ • ⲛϥ̄ⲕⲱ ⲛⲁⲛ
ⲉ ⲃⲟⲗ ⲛ̄ ⲛⲉⲛⲛⲟⲃⲉ • ϩⲓⲧⲛ̄ ⲛ̄ⲥⲟⲡⲥⲡ̄ ⲙ̄ ⲙⲓⲭⲁⲏ︦ⲗ︦ ⲙⲛ̄
ⲧⲉϥⲧⲁⲝⲓⲥ ⲧⲏⲣⲥ̄ • Ⲟⲩⲛⲁ ⲟⲛ ⲡⲉⲛⲧⲁ ⲡⲛⲟⲩⲧⲉ ⲁⲁϥ ⲙⲛ̄
ⲛⲉⲛⲉⲓⲟⲧⲉ ⲛ̄ⲁⲡⲟⲥⲧⲟⲗⲟⲥ ⲁϥⲥⲟⲧⲡⲟⲩ ⲟⲩⲇⲉ ⲡⲕⲟⲥⲙⲟⲥ
ⲧⲏⲣϥ̄ • ⲁⲩⲱ ϩⲓⲧⲛ̄ ⲡⲉⲩⲧⲁϣⲉⲟ︦ⲉ︦ⲓϣ ⲛ̄ⲧⲁⲛⲉⲓ ⲧⲏⲣⲛ̄ ⲉ
ϩⲟⲩⲛ ⲉ ⲡⲥⲟⲟⲩⲛ ⲙ̄ ⲙⲉ • ϩⲓⲧⲛ̄ ⲛ̄ⲥⲟⲡⲥⲡ̄ ⲙ̄ ⲙⲓⲭⲁⲏⲗ •
ⲡⲛⲟϭ ⲛ̄ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ • Ⲧⲉⲛⲟⲩ ϭⲉ ⲱ̄ ⲛⲁ‐
ⲙⲉⲣⲁⲧⲉ ⲉⲓⲥ ϩⲏⲏⲧⲉ ⲁⲛⲉⲓⲙⲉ ϫⲉ ⲉⲣⲉ ⲡⲟⲩⲱϣⲉ ⲙ
ⲡⲛⲟⲩⲧⲉ ϣⲱⲡⲉ ϩⲛ̄ ⲧⲁⲅⲁⲡⲏ ⲙⲛ̄ ⲡⲛⲁ̄ • ⲁⲩⲱ ϫⲉ
ⲡⲁⲣⲭⲁⲅⲅⲉⲗⲟⲥ ⲙⲓⲭⲁⲏ︦ⲗ︦ ⲡⲉⲧ ⲟ ⲛⲁⲛ ⲙ̄ ⲡⲣⲟⲥⲧⲁ‐
ⲧⲏⲥ • ⲁⲩⲱ ⲙ̄ ⲡⲣⲉⲥⲃⲉⲩⲧⲏⲥ ⲛ̄ ⲛⲁϩⲣⲙ̄ ⲡⲛⲟⲩⲧⲉ • Ⲙⲁⲣⲛ̄


### 0003

ⲡⲱⲧ ⲛ̄ⲥⲁ ⲡⲛⲁ • ⲙⲛ̄ ⲧⲁⲅⲁⲡⲏ • ϫⲉ ϥⲥⲏϩ ϫⲉ ⲡⲛⲁ
ϣⲁϥϣⲟⲩ ⲙ̄ⲙⲟϥ • ϩⲓϫⲛ̄ ⲧⲉⲕⲣⲓⲥⲓⲥ • ⲁⲩⲱ ϫⲉ ⲡⲛⲁ
ϣⲁϥϫⲓ̈ⲥⲉ • ⲁⲩⲱ ⲧⲁⲅⲁⲡⲏ • ϣⲁⲥⲥⲟⲟⲩⲧⲛ̄ • ϣⲁⲣⲉ
ⲡⲛⲁⲏⲧ ⲟⲛ ϫⲟⲟⲥ • ϫⲉ ⲛⲁ ⲧⲁⲣⲟⲩⲛⲁ ⲛⲏⲧⲛ̄ • ϯ ⲧⲁⲣⲟⲩ‐
ϯ ⲛⲏⲧⲛ̄ • ϩⲙ̄ ⲡϣⲓ ⲅⲁⲣ ⲉⲧⲉⲧⲛ̄ⲁϣⲓ ⲙ̄ⲙⲟϥ • ⲉⲩⲛⲁϣⲓ̈
ⲛⲏⲧⲛ̄ ⲙ̄ⲙⲟϥ • ⲙⲁⲣⲛ̄ϣⲓ̈ ⲛ̄ ⲟⲩϣⲓ̈ ⲉⲛⲁⲛⲟⲩϥ • ⲙ̄ⲡⲟⲟⲩ •
ϩⲙ̄ ⲡϣⲁ | ⲙ̄ ⲡⲁⲣⲭⲁⲅⲅⲉⲗⲟⲥ • ⲙⲓ̈ⲭⲁⲏⲗ • ϫⲉ ⲕⲁⲥ
ϩⲱⲱϥ • ⲉϥⲉϣⲓ ⲛⲁⲛ • ⲛ̄ ⲟⲩϣⲓ ⲉⲛⲁⲛⲟⲩϥ • ⲁⲩⲱ ⲛ̄ⲛⲟϭ •
ϩⲛ̄ ⲧⲙⲛ̄ⲧⲉⲣⲟ ⲛ̄ ⲙ̄ⲡⲏⲩⲉ • ⲙⲁⲣⲛ︤ⲣ︥ ϣⲁ ⲟⲛ ⲙ̄ⲡⲟⲟⲩ ϩⲛ̄
ⲟⲩϣⲁ ⲙ̄ ⲡⲛ︦ⲓ︦ⲕⲟⲛ • ϩⲙ̄ ⲡϣⲁ ⲙ̄ ⲡⲁⲣⲭⲁⲅⲅⲉⲗⲟⲥ •
ⲙⲓⲭⲁⲏⲗ • ϫⲉ ⲕⲁⲥ ⲉϥⲉⲣ̄ ϣⲁ • ⲛⲙ̄ⲙⲁⲛ ⲙⲛ̄ ⲡⲉⲛϫ︦ⲥ︦ •
ϩⲙ̄ ⲡϣⲁ ⲉⲧ ⲙⲏⲛ • ⲉ ⲃⲟⲗ ϩⲛ̄ ⲙ̄ⲡⲏⲩⲉ • Ⲙⲁⲣⲛ̄ⲕⲱ ϭⲉ •
ⲛ̄ⲥⲱⲛ ⲛ̄ ⲛⲉϩⲃⲏⲩⲉ ⲙ̄ ⲡⲕⲁⲕⲉ • ⲙ̄ⲡⲟⲟⲩ • ϩⲙ̄ ⲡϣⲁ • ⲙ̄
ⲡⲁⲣⲭⲁⲅⲅⲉⲗⲟⲥ • ⲙⲓⲭⲁⲏⲗ • ϫⲉ ⲕⲁⲥ • ϩⲱⲱϥ ⲉϥⲉϯ
ϩⲓ̈ⲱⲱⲛ ⲛ̄ ⲛ̄ϩⲟⲡⲗⲟⲛ ⲙ̄ ⲡⲟⲩⲟⲉⲓⲛⲓ :-Ⲙⲁⲣⲛ̄ϯ ⲉⲟⲟⲩ ⲙ̄
ⲡⲛⲟⲩⲧⲉ • ⲙ̄ⲡⲟⲟⲩ ϩⲙ̄ ⲡϣⲁ ⲙ̄ ⲡⲉϥⲛⲟϭ • ⲛ̄ ⲁⲣⲭⲱⲛ •
ϫⲉ ⲕⲁⲥ ⲉϥⲉϯ ⲉⲟⲟⲩ ⲛⲁⲛ • ϩⲙ̄ ⲡⲉϥⲛⲟϭ ⲛ̄ ⲉⲟⲟⲩ • ⲉⲧ
ⲡⲱⲧ ⲛ̄ⲥⲁ ⲡⲛⲁ ⲙⲛ̄ ⲧⲁⲅⲁⲡⲏ • ϫⲉ ⲉϥⲥⲏϩ ϫⲉ ⲡⲛⲁ
ϣⲁϥϫⲓⲥⲉ • ⲁⲩⲱ ⲧⲁⲅⲁⲡⲏ | ϣⲁⲥⲥⲟⲟⲩⲧⲛ̄ • ϣⲁⲣⲉ
ⲡⲛⲁⲏⲧ ⲟⲛ ϫⲟⲟⲥ ϫⲉ ⲛⲁ̄ ⲧⲁⲣⲟⲩⲛⲁ̄ ⲛⲏⲧⲛ̄ ⲧⲓ ⲧⲁⲣⲟⲩϯ
ⲛⲏⲧⲛ̄ • ϩ︦ⲙ︦ ⲡϣⲓ ⲅⲁⲣ ⲉⲧⲉⲧⲛⲁϣⲓ ⲙ̄ⲙⲟϥ • ⲉⲩⲛⲁϣⲓ
ⲛⲏⲧⲛ̄ ⲙ̄ⲙⲟϥ • Ⲙⲁⲣⲛ̄ϣⲓ ⲛ̄ ⲟⲩϣⲓ ⲉ̄ⲛⲁⲛⲟⲩϥ ⲙ̄‐
ⲡⲟⲟⲩ • ϩ︦ⲙ︦ ⲡϣⲁ̄ ⲙ̄ ⲡⲁⲣⲭⲁⲅⲅⲉⲗⲟⲥ ⲙⲓⲭⲁⲏ︦ⲗ︦ • ϫⲉ
ⲕⲁⲥ ϩⲱⲱϥ ⲉϥⲉϣⲓ ⲛⲁⲛ • ϩⲛ̄ ⲟⲩϣⲓ ⲉⲛⲁⲛⲟⲩϥ • ⲛ̄ⲛⲟϭ
ⲉϥⲛⲉϩⲛⲟⲩϩ ⲉϥⲡⲏⲛ ⲉ ⲃⲟⲗ ϩⲛ̄ ⲧⲙⲛ︦ⲧ︦ⲉⲣ̄ⲟ ⲛ ⲙ̄ⲡⲏⲩ︦ⲉ︦ •
Ⲙⲁⲣⲛ︦ⲣ︦ ϣⲁ̄ ⲟⲛ ⲙ̄ⲡⲟⲟⲩ ϩ︦ⲛ︦ ⲟⲩϣⲁ̄ ⲙ̄ ⲡⲛⲓ︦ⲕ︦ⲟ︦ⲛ ϩⲙ̄ ⲡϣⲁ̄
ⲙ̄ ⲡⲁⲣⲭⲁⲅⲅⲉⲗⲟⲥ ⲙⲓⲭⲁⲏ︦ⲗ︦ • ϫⲉ ⲕⲁⲥ ⲉϥⲉⲣ̄ ϣⲁ̄ ⲛⲙ̄‐
ⲙⲁⲛ ⲙⲛ̄ ⲡⲉⲛϫⲟⲉⲓⲥ ϩⲙ̄ ⲡϣⲁ̄ ⲉⲧ ⲙⲏⲛ ⲉ ⲃⲟⲗ ϩ︦ⲛ︦ ⲙ̄‐
ⲡⲏⲩⲉ̄ • Ⲙⲁⲣⲛ̄ⲕⲱ ϭⲉ ⲛⲥⲱⲛ ⲛ̄ ⲛⲉϩⲃⲏⲩⲉ ⲙ̄ ⲡⲕⲁⲕⲉ ϩⲙ̄
ⲡϣⲁ ⲙ̄ ⲡⲁⲣⲭⲁⲅⲅⲉⲗⲟⲥ ⲙⲓⲭⲁⲏ︦ⲗ︦ • ϫⲉ ⲕⲁⲥ ϩⲱⲱϥ ⲉϥⲉ‐
ⲧⲃ̄ⲃⲟⲛ • ⲛϥ̄ϯ ϩⲓⲱⲱⲛ • ⲛ̄ ⲛ̄ϩⲟⲡⲗⲟⲛ ⲙ̄ ⲡⲟⲩⲟⲉⲓⲛ • ⲙⲁⲣⲛ̄ϯ
ⲉⲟⲟⲩ ⲙ̄ ⲡⲛⲟⲩⲧⲉ ⲙ̄ⲡⲟⲟⲩ • ϩⲙ̄ ⲡϣⲁ̄ ⲙ̄ ⲡⲉϥⲛⲟϭ ⲛ̄
ⲁⲣⲭⲱⲛ • ϫⲉ ⲕⲁⲥ ⲉϥⲉϯ ⲉⲟⲟⲩ ⲛⲁⲛ ϩⲙ̄ ⲡⲉϥⲛⲟϭ ⲛ̄ ⲉⲟⲟⲩ


### 0004

ϫⲏⲕ ⲉ ⲃⲟⲗ • Ⲙⲁⲣⲛ̄ϯ ⲡⲉⲛⲟⲩⲟⲓ ⲉ ⲡⲁⲣⲭⲁⲅⲅⲉⲗⲟⲥ • ⲉⲧ
ⲟⲩⲁⲁⲃ ⲙⲓⲭⲁⲏⲗ • ϩⲙ̄ ⲡⲉϥⲛⲟϭ ⲛ̄ ϣⲁ ⲙ̄ⲡⲟⲟⲩ • ⲉⲣⲉ
ⲛⲉⲛⲥⲱⲙⲁ ϫⲁϩⲙ̄ ϩⲛ̄ ⲟⲩⲙⲟⲟⲩ • ⲉϥⲟⲩⲁⲁⲃ • ⲉⲛⲫⲟⲣⲉⲓ̈
ⲛ̄ ⲟⲩϩⲃ̄ⲥⲱ • ⲛ̄ⲉⲥⲟⲟⲩ • ⲉⲣⲉ ⲛⲉⲛϭⲓϫ • ⲙⲉϩ ⲛ̄ⲕⲗⲁⲇⲟⲥ •
ⲛ̄ⲥϯ ⲛⲟⲩϥⲉ ⲉⲛⲥⲟⲡⲥⲡ̄ ⲙ̄ⲙⲟϥ ⲉⲛϫⲱ ⲙ̄ⲙⲟⲥ • ϫⲉ
ⲡⲁⲣⲭⲁⲅⲅⲉⲗⲟⲥ • ⲁⲩⲱ ⲡⲁⲣⲭⲏⲥⲧⲣⲁϯⲅⲟⲥ • ⲛ̄ ⲧϭⲟⲙ
ⲛ̄ ⲙ̄ⲡⲏⲩⲉ • ⲙⲓⲭⲁⲏⲗ • ⲥⲟⲡⲥⲡ̄ ⲙ̄ ⲡⲛⲟⲩ|ⲧⲉ ⲉ ϩⲣⲁⲓ ⲉ
ϫⲱϥ • ⲛϥ̄ⲕⲱ ⲛⲁⲛ ⲉ ⲃⲟⲗ ⲛ̄ ⲛⲉⲛⲛⲟⲃⲉ • ⲡⲁⲣⲭⲁⲅⲅⲉ‐
ⲗⲟⲥ ⲥⲟⲡⲥⲡ̄ • ⲙ̄ ⲡⲛⲟⲩⲧⲉ • ϩⲁ ⲣⲟⲛ ⲛϥ̄ⲧⲱϣ ⲛⲁⲛ ⲛ̄ ⲧⲛ̄‐
ⲧⲣⲟⲫⲏ • ⲙⲛ̄ ⲧⲛ̄ϩⲃ̄ⲥⲱ ⲕⲁⲧⲁ ⲡⲉϥⲟⲩⲱϣ • ⲙⲓⲭⲁⲏⲗ
ⲡⲛⲟϭ ⲛ̄ ⲁⲣⲭⲁⲅⲅⲉⲗⲟⲥ • ⲥⲟⲡⲥⲡ̄ ⲙ̄ ⲡⲛⲟⲩⲧⲉ ϩⲁ ⲣⲟⲛ •
ⲛϥ̄ⲭⲁⲣⲓⲍⲉ ⲛⲁⲛ • ⲛ̄ ⲟⲩⲉⲓⲣⲏⲛⲏ • ⲉ ϩⲟⲩⲛ ⲉ ⲛⲉⲛⲉⲣⲏⲩ •
ϫⲉ ⲛ̄ⲧⲟⲕ ⲉⲧ ⲟ ⲛ̄ ⲉⲓⲣⲏⲛⲏ • Ⲕⲥⲟⲟⲩⲛ ⲡⲉⲛⲡⲣⲟⲥⲧⲁⲧⲏⲥ •
ϫⲉ ⲁⲛⲟⲛ ⲟⲩⲕⲁϩ ⲙⲛ̄ ⲟⲩⲕⲉⲣⲙⲥ̄ • ⲁⲩⲱ ⲧⲛ̄ⲫⲩⲥⲓⲛ
ⲟⲩⲣⲉϥⲥⲗⲁⲁⲧⲉ ⲧⲉ • ⲁⲗⲗⲁ ⲡⲛⲟⲩⲧⲉ ⲟⲩⲛⲁⲏⲧ ⲡⲉ • ⲛ̄-
ⲣϥ̄ⲕⲱ ⲉ ⲃⲟⲗ • ⲡⲱⲛ ⲡⲉ ⲣ̄ ⲛⲟⲃⲉ • ⲡⲱⲕ ϩⲱⲱⲕ ⲡⲉ ⲥⲟⲡⲥⲡ̄
ⲉⲧ ϫⲏⲕ ⲉ ⲃⲟⲗ • Ⲙⲁⲣⲛ̄ϯ ⲡⲉⲛⲟⲩⲟⲓ ⲉ ⲡⲁⲣⲭⲁⲅⲅⲉⲗⲟⲥ
ⲙⲓⲭⲁⲏ︦ⲗ︦ ϩⲙ̄ ⲡⲉϥⲛⲟϭ ⲛ̄ ϣⲁ̄ ⲙ̄ⲡⲟⲟⲩ • ⲉⲣⲉ ⲛⲉⲛⲥⲱⲙⲁ
ϫⲟⲕⲙ̄ ϩⲛ̄ ⲟⲩⲙⲟⲟⲩ ⲉϥⲟⲩⲁⲁⲃ • ⲉⲛⲫⲱⲣⲉ ⲛ ⲟⲩϩⲃ̄ⲥⲱ
ⲛ̄ⲉⲥⲟⲟⲩ • ⲉⲣⲉ ⲛⲉⲛϭⲓϫ ⲙⲉϩ ⲛ̄ⲕⲗⲁⲇⲟⲥ ⲛ̄ⲥⲧⲓ ⲛⲟⲩϥⲉ •
ⲉⲛⲥⲟⲡⲥⲡ̄ ⲙ̄ⲙⲟϥ • Ⲉⲛϫⲱ ⲙ̄ⲙⲟⲥ • ϫⲉ ⲡⲁⲣⲭⲁⲅⲅⲉⲗⲟⲥ
ⲉⲧ ⲟⲩⲁⲁⲃ ⲙⲓⲭⲁⲏⲗ ⲡⲁⲣⲭⲏⲥⲧ[ⲣ]ⲁⲧⲏⲕⲟⲥ ⲛ̄ ⲧϭⲟⲙ ⲛ̄
ⲙ̄ⲡⲏⲩⲉ • ⲥⲟⲡⲥⲡ̄ ⲙ̄ ⲡⲛⲟⲩⲧⲉ ⲉ ϩⲣⲁⲓ̈ ⲉ ϫⲱⲛ ⲛϥ̄ⲕⲱ ⲛⲁⲛ
ⲉ ⲃⲟⲗ ⲛ̄ ⲛⲉⲛⲛⲟⲃⲉ • Ⲡⲁⲣⲭⲁⲅⲅⲉⲗⲟⲥ ⲥⲟⲡⲥⲡ̄ ⲙ̄ ⲡⲛⲟⲩⲧⲉ
ϩⲁ ⲣⲟⲛ ⲛϥ̄ⲧⲱϣ ⲛⲁⲛ ⲛ̄ ⲧⲉⲛⲧⲣⲟⲫⲏ • ⲙⲛ̄ ⲧⲉⲛϩⲃ̄ⲥⲱ •
ⲕⲁⲧⲁ ⲡⲉϥⲟⲩⲱϣⲉ • Ⲙⲓⲭⲁⲏⲗ ⲡⲛⲟϭ ⲛ̄ ⲁⲣⲭⲁⲅ|ⲅⲉⲗⲟⲥ
ⲥⲟⲡⲥⲡ̄ ⲙ̄ ⲡⲛⲟⲩⲧⲉ ϩⲁ ⲣⲟⲛ • ⲛϥ̄ⲭⲁⲣⲓⲍⲉ ⲛⲁⲛ ⲛ̄ ⲟⲩⲉ‐
ⲣⲏⲛⲏ ⲉ ϩⲟⲩⲛ̄ ⲉ ⲛⲉⲛⲉⲣⲏⲩ • ϫⲉ ⲛ̄ⲧⲟⲕ ⲉⲧ ⲟ ⲛⲉⲓⲣⲏⲛⲏ •
ⲕ̄ⲥⲟⲟⲩⲛ ⲡⲉⲛⲡⲣⲟⲥⲧⲁⲧⲏⲥ ϫⲉ ⲁⲛⲟⲛ ⲟⲩⲕⲁϩ ⲙⲛ̄ ⲟⲩⲕⲣ̄‐
ⲙⲉⲥ • ⲁⲩⲱ ⲧⲉⲛⲫⲩⲥⲓⲥ ⲟⲩⲣⲉϥⲥⲗⲁⲁⲧⲉ ⲧⲉ • ⲁⲗⲗⲁ ⲡⲛⲟⲩⲧⲉ
ⲟⲩⲛⲁⲏⲧ ⲡⲉ ⲛ̄ⲣⲉϥⲕⲱ ⲉ ⲃⲟⲗ • ⲡⲱⲛ ⲡⲉ ⲣ̄ ⲛⲟⲃⲉ • ⲡⲱⲕ
ϩⲱⲱⲕ ⲡⲉ ⲥⲟⲡⲥⲡ̄ ⲉ ϫⲱⲛ • ⲛ̄ ⲛⲁϩⲣⲙ̄ ⲡⲛⲟⲩⲧⲉ ⲛϥ̄ⲕⲱ


### 0005

ⲉ ϫⲱⲛ • ⲛ̄ ⲛⲁϩⲣⲙ̄ ⲡⲛⲟⲩⲧⲉ • ⲛϥ̄ⲕⲱ ⲛⲁⲛ ⲉ ⲃⲟⲗ • ⲛ̄
ⲛⲉⲛⲛⲟⲃⲉ • Ⲡⲱⲛ ⲡⲉ ⲥⲟⲡⲥⲡ̄ ⲙ̄ ⲡⲛⲟⲩⲧⲉ • ⲡⲱⲕ ϩⲱⲱⲕ ⲱ̄
ⲙⲓⲭⲁⲏⲗ ⲡⲉ • ⲡⲁⲣⲁⲕⲁⲗⲉⲓ • ⲙ̄ ⲡⲛⲟⲩⲧⲉ ϩⲁ ⲣⲟⲛ •
ⲛϥ̄ⲕⲱ ⲛⲁⲛ ⲉ ⲃⲟⲗ • ⲱ̄ ⲙⲓⲭⲁⲏⲗ ⲡⲉⲛⲁⲣⲭⲱⲛ • ⲡⲱⲛ
ⲡⲉ ϣⲱϥⲧ̄ • ⲡⲱⲕ ϩⲱⲱⲕ ⲟⲛ ⲡⲉ ⲇⲓⲟⲣⲑⲟⲩ • ⲙ̄ⲙⲟⲛ •
ⲛ̄ ⲛⲁϩⲣⲙ̄ ⲡⲛⲟⲩⲧⲉ ⲡⲉⲛⲣ̄ⲣⲟ • ⲧⲛ̄ⲥⲟⲟⲩⲛ ⲙ̄ ⲡⲁⲓ ϩⲛ̄
ⲟⲩⲙⲉ • ⲱ̄ ⲡⲁⲣⲭⲁⲅⲅⲉⲗⲟⲥ • ⲙⲓⲭⲁⲏⲗ • ϫⲉ ⲛ̄ⲧⲟⲕ
ⲡⲉⲛⲁϩⲱⲣ • ⲛ̄ ⲧⲙⲛ︦ⲧ︦ϣⲁⲛϩⲧⲏϥ ⲙ̄ ⲡⲛⲟⲩⲧⲉ • ⲉⲕⲉ‐ |
ⲡⲣⲉⲥⲃⲉⲩⲉ ϩⲁ ⲣⲟⲛ • ⲧⲉⲛⲟⲩ ⲧⲏⲣⲛ̄ ⲛ̄ ⲛⲁϩⲣⲙ̄
ⲡⲛⲟⲩⲧⲉ • ⲡⲉⲭ︦ⲥ︦ • ⲡⲛⲟⲩⲧⲉ ⲛ̄ⲥⲟⲡⲥⲡ̄ ⲛⲓⲙ • ⲡⲉⲧ ⲥⲙⲁ‐
ⲙⲁⲁⲧ ϣⲁ ⲉⲛⲉϩ • ⲛϥ̄ⲕⲱ ⲛⲁⲛ ⲉ ⲃⲟⲗ • ⲛ̄ⲛⲉⲛⲛⲟⲃⲉ
ⲧⲏⲣⲟⲩ • ⲛ̄ⲧ ⲁⲛⲁⲁⲩ • ⲛϥ̄ϯⲑⲉ ⲛⲁⲛ ϩⲱⲱⲛ • ⲛ̄ⲧⲛ̄ⲕⲱ
ⲛ̄ⲥⲱⲛ ⲛ̄ ⲛⲁ ⲡⲁϩⲟⲩ • ⲛ̄ⲧⲛ̄ⲡⲟⲣϫⲛ̄ • ⲉ ⲛⲁ ⲑⲏ • ⲛⲅ̄ ⲡⲣⲟⲥ‐
ⲉⲛⲉⲅⲕⲉⲓ ⲙ̄ⲙⲟⲛ • ⲛⲁϥ ⲛ̄ⲟⲩⲁⲁⲃ • ⲉⲛⲟ ⲛ̄ⲁⲧ ⲧⲱⲗⲙ̄ •
ⲙ̄ ⲡⲉϥⲙ̄ⲧⲟ ⲉ ⲃⲟⲗ • ϩⲛ̄ ⲟⲩⲁⲅⲁⲡⲏ • ϫⲉ ⲛ̄ⲧⲟⲕ • ⲱ̄
ⲡⲛⲟϭ • ⲛ̄ ⲁⲣⲭⲁⲅⲅⲉⲗⲟⲥ ⲙⲓⲭⲁⲏⲗ • ⲡⲉ ⲡⲉⲛϥⲁⲓ‐
ⲣⲟⲟⲩϣ • ϫⲉ ⲕⲁⲥ ϩⲱⲱⲛ ⲉⲛⲛⲁϣⲱⲡⲉ • ϩⲛ̄ ⲛⲉⲕⲙⲁ ⲛ̄
ⲛⲁⲛ ⲉ ⲃⲟⲗ ⲛ̄ ⲛⲉⲛⲛⲟⲃⲉ • ⲡⲱⲛ ⲡⲉ ⲥⲟⲡⲥⲡ̄ ⲙ̄ ⲡⲛⲟⲩⲧⲉ •
ⲡⲱⲕ ϩⲱⲱⲕ ⲱ̄ ⲙⲓⲭⲁⲏ︦ⲗ︦ ⲡⲉ ⲡⲁⲣⲁⲕⲁⲗⲉⲓ ⲙ̄ ⲡⲛⲟⲩⲧⲉ
ϩⲁ ⲣⲟⲛ ⲛϥ̄ⲕⲱ ⲛⲁⲛ ⲉ ⲃⲟⲗ • ⲱ̄ ⲙⲓ̈ⲭⲁⲏ︤ⲗ︥ ⲡⲉⲛⲁⲣⲭⲱⲛ
ⲡⲱⲛ ⲡⲉ ϣⲱϥⲧ̄ • ⲡⲱⲕ ϩⲱⲱⲕ ⲟⲛ ⲡⲉ ⲇⲓⲟⲣⲑⲟⲩ ⲙ̄ⲙⲟⲛ
ⲛ̄ ⲛⲁϩⲣⲙ̄ ⲡⲛⲟⲩⲧⲉ ⲡⲉⲛⲣ̄ⲣⲟ • Ⲧⲛ̄ⲥⲟⲟⲩⲛ ⲙ̄ ⲡⲁⲓ ϩⲛ̄
ⲟⲩⲙⲉ ⲱ̄ ⲡⲁⲣⲭⲁⲅⲅⲉⲗⲟⲥ ⲙⲓⲭⲁⲏ︦ⲗ︦ • ϫⲉ ⲛ̄ⲧⲟⲕ ⲡⲉ
ⲡⲁⲛⲁϩⲱⲱⲣ ⲛ̄ ⲧⲙⲛ̄ⲧϣⲛ̄ϩⲧⲏϥ ⲙ̄ ⲡⲛⲟⲩⲧⲉ • ⲉⲕⲉϣⲱⲡⲉ
ⲧⲉⲛⲟⲩ ⲉⲕⲡⲣⲉⲥⲃⲉⲩⲉ ϩⲁ ⲣⲟⲛ ⲧⲏⲣⲛ̄ • ⲛ̄ ⲛⲁϩⲣⲙ̄ ⲡⲛⲟⲩⲧⲉ
ⲡⲉⲭ︦ⲥ︦ ⲓ︦ⲥ︦ ⲡⲛⲟⲩⲧⲉ ⲛ̄ⲥⲟⲡⲥⲡ̄ ⲛⲓⲙ • ⲡⲉⲧ ⲥⲙⲁⲙⲁⲁⲧ ϣⲁ
ⲉⲛⲉϩ ⲛϥ̄ⲕⲱ ⲛⲁⲛ ⲉ ⲃⲟⲗ ⲛ̄ⲛⲉⲛⲛⲟⲃⲉ ⲛ̄ⲧ ⲁⲛⲁⲁⲩ •
ⲛϥ̄ⲧⲓⲑⲉ ⲛⲁⲛ ⲛ̄ⲧⲛ̄ⲕⲱ ⲛ̄ⲥⲱⲛ ⲛ̄ ⲛⲁ ⲛ̄ⲡⲁϩⲟⲩ ⲛⲧⲛ̄ⲡⲟⲣϫⲛ̄ ⲉ
ⲛⲁ ⲛ ⲑⲏ • ⲛⲅ̄ ⲡⲣⲟⲥⲉⲛⲉⲅⲕⲏ ⲙ̄ⲙⲟⲛ ⲉⲛⲟⲩⲁⲁⲃ • ⲉ̄ⲛⲱ ⲛ̄ⲁⲧ
ⲧⲱⲗⲙ̄ ⲙ̄ ⲡⲉϥⲙ̄ⲧⲟ̄ ⲉ ⲃⲟⲗ ϩⲛ̄ ⲟⲩⲁ̄ⲅⲁⲡⲏ • ϫⲉ ⲛⲧⲟⲕ ⲱ̄
ⲡⲛⲟϭ ⲛ̄ ⲁⲣⲭⲏⲥⲧⲣⲁⲧⲏⲕⲟⲥ ⲙⲓⲭⲁⲏ︦ⲗ︦ • ⲡⲉ ⲡⲉⲛϥⲁⲓ‐
ⲣⲟⲟⲩϣ • ϫⲉ ⲕⲁⲥ ϩⲱⲱⲛ ⲛ̄ⲛⲁϣⲱⲡⲉ • ϩⲛ̄ ⲛⲉⲕⲙⲁ ⲛ̄


### 0006

ⲙ̄ⲧⲟⲛ • ϩⲛ̄ ⲙ̄ⲡⲏⲩⲉ • Ⲁⲗⲏⲑⲱⲥ ⲕⲁⲗⲱⲥ ⲁⲕⲉⲓ̈ ϣⲁ ⲣⲟⲛ
ⲙ̄ⲡⲟⲟⲩ • ⲱ̄ ⲡⲛⲟϭ ⲛ̄ ⲁⲣⲭⲁⲅⲅⲉⲗⲟⲥ • ⲙⲓⲭⲁⲏⲗ •
ⲕⲁⲗⲱⲥ ⲁⲕⲉⲓ ⲛⲁⲛ • ⲉⲕⲛⲏⲩ • ⲙⲛ̄ ⲡⲉⲛϫⲥ̄ ⲡⲉⲛⲣ̄ⲣⲟ •
Ⲕⲁⲗⲱⲥ ⲁⲥⲉⲓ ⲛ̄ϭⲓ ⲧⲉⲕⲧⲁⲝⲓⲥ • ⲧⲏⲣⲥ̄ ⲛ̄ ⲁⲅⲅⲉⲗⲓⲕⲟⲛ •
ϩⲙ̄ ⲡⲉⲓ ⲛⲟϭ [ⲛ̄ ϣⲁ]ⲉⲧ ⲡⲟⲣϣ̄ • ⲛⲁⲛ ⲉ ⲃⲟⲗ ⲙ̄ⲡⲟⲟⲩ • ⲁⲕⲣ̄
ⲟⲩⲛⲟϭ ⲛ̄ ⲁⲣⲓⲥⲧⲟⲛ ⲉ ⲣⲟⲛ ⲙ̄ⲡⲟⲟⲩ • ⲱ̄ ⲙⲓⲭⲁⲏⲗ • ⲁⲩⲱ
ⲡⲁⲣⲓⲥⲧⲟⲛ ⲛ̄ⲧⲁⲕⲁⲁϥ • ⲉ ⲣⲟⲛ • ⲛ̄ ⲟⲩⲁⲣⲓⲥⲧⲟⲛ ⲁⲛ ⲡⲉ •
ⲛ̄ϩⲏⲕⲉ • ⲁⲗⲗⲁ ⲟⲩⲁⲣⲓⲥⲧⲟⲛ ⲡⲉ ⲛ̄ⲣⲙ̄ⲙⲁⲟ • ⲛ̄ ⲣ̄ⲣⲟ
ⲡⲉ • Ⲛ̄ ϩⲉⲛⲁⲣⲭⲱⲛ ⲁⲛ ⲛⲉ ⲛ ⲧⲉⲓ ⲙⲓ|ⲛⲉ ⲉⲧ ⲛⲏϫ • ϩⲙ̄
ⲡⲉⲓ ⲁⲣⲓⲥⲧⲱⲛ • ⲁⲗⲗⲁ ⲡϫ︦ⲥ︦ ⲡⲉ ⲛ̄ⲛⲁ ⲧⲡⲉ • ⲙⲛ̄ ⲛⲁ
ⲡⲕⲁϩ • Ⲛ̄ ϩⲉⲛⲣⲱⲙⲉ ⲁⲛ • ⲛ̄ ⲧⲉⲓ ϩⲉ • ϩⲁⲡⲗⲱⲥ • ⲛⲉⲧ
ⲇⲓⲁⲕⲱⲛⲉⲓ ⲉⲣⲟⲛ • ⲁⲗⲗⲁ ϩⲉⲛⲁⲅⲅⲉⲗⲟⲥ • ⲛⲉ ⲉⲩϣⲙ̄ϣⲉ •
ϩⲁ ⲣⲁⲧⲕ̄ • ⲛ̄ ⲟⲩⲧⲣⲁⲡⲉⲍⲁ • ⲛ̄ⲥⲁⲣⲕⲓⲕⲟⲛ • ⲁⲛ ⲧⲉ •
ⲁⲗⲗⲁ ⲟⲩⲡⲛ︦ⲁ︦ϯⲕⲟⲛ ⲧⲉ • ⲉⲥⲙⲉϩ ⲛ̄ ⲱⲛϩ̄ ϣⲁ ⲉⲛⲉϩ •
ⲛ̄ ⲟⲩⲣⲱⲙⲉ ⲁⲛ • ⲡⲉⲧ ⲣ︤̄ ϣⲁ ⲛⲙ̄ⲙⲁⲛ ⲙ̄ⲡⲟⲟⲩ • ϩⲙ̄
ⲡϣⲁ ⲙ̄ ⲙⲓⲭⲁⲏⲗ • ⲁⲗⲗⲁ ⲡⲛⲟⲩⲧⲉ ⲡⲉ ϩⲛ̄ ⲟⲩⲙⲉ •
ⲉϥⲥⲟⲟⲩⲧⲛ̄ ⲉ ⲃⲟⲗ • ⲛ̄ ⲧⲉϥϭⲓϫ • ⲉⲧ ⲟⲩⲁⲁⲃ • ⲉϥϫⲱ
ⲙ̄ⲧⲟⲛ • ϩⲛ̄ ⲙ̄ⲡⲏⲩ︦ⲉ︦ • Ⲁⲗⲏⲑⲱⲥ ⲕⲁⲗⲱⲥ ⲁⲕⲉⲓ ϣⲁ ⲣⲟⲛ
ⲙ̄ⲡⲟⲟⲩ • ⲱ̄ ⲡⲛⲟϭ ⲛ̄ ⲁⲣⲭⲏⲥⲧⲣⲁⲧⲏⲕⲟⲥ ⲙⲓⲭⲁⲏⲗ • Ⲕⲁ‐
ⲗⲱⲥ ⲁⲕⲉⲓ ⲛⲁⲛ ⲉⲕⲛⲏⲩ ⲙⲛ̄ ⲡⲉⲕϫⲥ̄ ⲡⲉⲛⲣⲣ︦ⲟ︦ • Ⲕⲁⲗⲱⲥ
ⲁⲥⲉⲓ ⲛ̄ϭⲓ ⲧⲉⲕⲧⲁⲝⲓⲥ ⲧⲏⲣⲥ̄ ⲛ̄ ⲁⲅⲅⲉⲗⲓⲕⲟⲛ | ϩⲙ̄ ⲡⲉⲓ ⲛⲟϭ ⲛ̄
ϣⲁ̄ ⲉⲧ ⲡⲟⲣϣ̄ ⲛⲁⲛ ⲉ ⲃⲟⲗ ⲙ̄ⲡⲟⲟⲩ • ⲁⲕⲣ̄ ⲟⲩⲛⲟϭ ⲛ̄
ⲁⲣⲓⲥⲧⲟⲛ ⲉ ⲣⲟⲛ ⲙ̄ⲡⲟⲟⲩ ⲱ̄ ⲙⲓⲭⲁⲏ︦ⲗ︦ • ⲁⲩⲱⲡⲁⲣⲓⲥⲧⲱⲛ
ⲛ̄ⲧⲁⲕⲁⲁϥ ⲉ ⲣⲟⲛ ⲛ̄ ⲟⲩⲁ̄ⲣⲓⲥⲧⲱⲛ ⲁⲛ ⲡⲉ ⲛ̄ϩⲏⲕⲉ • ⲁⲗⲗⲁ
ⲟⲩⲁⲣⲓⲥⲧⲱⲛ ⲡⲉ ⲛ̄ⲣⲙ̄ⲙⲁ︦ⲟ︦ • Ⲛ̄ ϩⲉⲛⲁⲣⲭⲱⲛ ⲁⲛ ⲛ̄ ⲧⲉⲓ
ⲙⲓⲛⲉ ⲛⲉⲧ ⲛⲏϫ ϩⲙ̄ ⲡⲉⲓ ⲁⲣⲓⲥⲧⲱⲛ • ⲁⲗⲗⲁ ⲡϫⲟⲉⲓⲥ ⲡⲉ
ⲛ̄ ⲛⲁ ⲧⲡⲉ̄ ⲙⲛ̄ ⲛⲁ ⲡⲕⲁϩ • ⲛ̄ ϩⲉⲛⲣⲱⲙⲉ ⲁⲛ ⲛ̄ ⲧⲉⲓ ϩⲉ
ϩⲁⲡⲗⲱⲥ ⲛⲉⲧ ⲇⲓ̈ⲁⲕⲟⲛⲉⲓ ⲉ ⲣⲟⲛ • ⲁⲗⲗⲁ ϩⲉⲛⲁⲅⲅⲉⲗⲟⲥ
ⲛⲉ ⲉⲩϣⲙ̄ϣⲉ ϩⲁ ⲣⲁⲧⲕ̄ ⲛ̄ ⲟⲩⲧⲣⲁⲡⲓⲍⲁ ⲁⲛ ⲧⲉ ⲛ̄ⲥⲁⲣ‐
ⲕⲓⲕⲟⲛ • ⲁⲗⲗⲁ ⲟⲩⲡⲛⲓⲕⲟⲛ ⲧⲉ ⲉⲥⲙⲉϩ ⲛ̄ ⲱⲛ︦ϩ︦ ϣⲁ ⲉⲛⲉϩ •
ⲛ̄ ⲟⲩⲣⲱⲙⲉ ⲁⲛ ⲡⲉⲧ ⲣ̄ ϣⲁ̄ ⲛⲙ̄ⲙⲁⲛ ⲙ̄ⲡⲟⲟⲩ • ⲁⲗⲗⲁ
ⲡⲛⲟⲩⲧⲉ ϩⲛ̄ ⲟⲩⲙⲉ ⲡⲉ • ⲉϥⲥⲟⲟⲩⲧⲛ̄ ⲉ ⲃⲟⲗ ⲛ̄ ⲧⲉϥϭⲓϫ


### 0007

ⲙ̄ⲙⲟⲥ • ⲛⲁⲛ • ϫⲉ ⲕⲁⲗⲱⲥ • ⲁⲧⲉⲧⲛ̄ⲉⲓ̈ ϣⲁ ⲣⲟⲛ ⲙ̄ⲡⲟⲟⲩ •
ϯⲣⲏⲛⲏ ⲛⲏⲧⲛ̄ ⲛⲁⲥⲛⲏⲩ • ⲁⲩⲱ ϯⲣⲁϣⲉ ⲛⲙ̄ⲙⲏⲧⲛ̄
ⲧⲏⲣⲧⲛ̄ • ϥⲥⲏϩ ⲅⲁⲣ • ϫⲉ ⲡⲙⲁ ⲉⲧ ⲉⲣⲉ ⲥⲛⲁⲩ • ⲏ̄
ϣⲟⲙ︤ⲛ︥ⲧ • ⲥⲟⲟⲩϩ ⲛ̄ϩⲏⲧϥ̄ ϩⲙ̄ ⲡⲁ ⲣⲁⲛ • ϯϣⲟⲟⲡ
ⲛⲙ̄ⲙⲁⲩ ϩⲛ̄ ⲧⲉⲩⲙⲏⲏⲧⲉ • ⲗⲟⲓⲡⲟⲛ ⲉϣϫⲉ ⲁϥϫⲟⲟⲥ ⲛ̄
ⲧⲉⲓ ϩⲉ • ⲉ ⲧⲃⲉ ⲥⲛⲁⲩ ⲏ̄ ϣⲟⲙ︦ⲛ︦ⲧ • ⲙ̄ⲙⲁⲧⲉ • ⲉⲓⲉ ⲟⲩⲏⲣ •
ⲧⲉⲛⲟⲩ • ⲡⲉ ⲡⲣⲁϣⲉ ⲙ̄ ⲡϫ︦ⲥ︦ ⲡⲉⲛⲣ̄ⲣⲟ • ⲙⲛ̄ ⲛϥ̄ⲁⲅⲅⲉ‐
ⲗⲟⲥ ⲉⲧ ⲟⲩⲁⲁⲃ • ⲉⲩϣⲟⲟⲡ ϩⲛ̄ ⲧⲛ̄ⲙⲏⲏⲧⲉ ⲙ̄ⲡⲟⲟⲩ • ⲉⲩⲣ̄
ϣⲁ • ⲛⲙ̄ⲙⲁⲛ • ϩⲙ̄ ⲡⲉⲛⲛⲟϭ ⲛ̄ ⲁⲣⲓⲥⲧⲟⲛ ⲙⲛ̄ ⲡⲉⲓ̈ |
ⲥⲱⲟⲩϩ ⲉ ϩⲟⲩⲛ • ⲛ̄ϩⲟⲟⲩⲧ • ϩⲓ ⲥϩⲓⲙⲉ ϩⲓ ϣⲏⲣⲉ ⲕⲟⲩⲓ •
ϩⲓ ⲛⲟϭ ⲛ̄ⲣⲱⲙⲉ • ϩⲓ̈ ⲡⲟⲓⲥⲧⲟⲥ (sic) • ⲉⲩϣⲟⲟⲡ ϩⲙ̄ ⲡⲉⲓ
ⲛⲟϭ ⲛ̄ ϣⲁ ⲙ̄ⲡⲟⲟⲩ • ⲉⲧⲉ ⲡϣⲁ ⲡⲉ • ⲙ̄ ⲙⲓⲭⲁⲏⲗ •
ⲡⲛⲟϭ ⲛ̄ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ • Ⲉϥϯ ⲉⲟⲟⲩ •
ⲙⲉⲛ ⲛ̄ ⲟⲩⲟⲛ ⲛⲓⲙ • ⲉⲧ ⲣ̄ ϣⲁ ⲛⲁϥ • ϩⲙ̄ ⲡϣⲁ ⲙ̄
ⲡⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ • ⲙⲓⲭⲁⲏⲗ • ⲡⲛⲟϭ ⲛ̄
ⲥⲧⲣⲁⲧⲏⲗⲁⲧⲏⲥ • ⲉⲧ ⲟⲩⲁⲁⲃ • Ⲁⲗⲏⲑⲱⲥ ⲱ̄ ⲛⲁⲙⲉⲣⲁⲧⲉ •
ⲁⲓϩⲓ ⲧⲟⲟⲧ • ⲉⲩⲛⲟϭ ⲛ̄ ⲕⲉⲫⲁⲗⲁⲓⲟⲛ ⲡⲁⲣⲁ ⲧⲁ ϭⲟⲙ •
ⲉⲧ ⲟⲩⲁⲁⲃ ⲉϥϫⲱ ⲙ̄ⲙⲟⲥ ⲛⲁⲛ ϫⲉ ⲕⲁⲗⲱⲥ ⲁⲧⲉⲧⲛ̄ⲉⲓ
ϣⲁ ⲣⲟⲛ ⲙ̄ⲡⲟⲟⲩ • ⲧⲓⲣⲏⲛⲏ ⲛⲏⲧⲛ̄ ⲛⲁⲥⲛⲏⲩ ⲁⲩⲱ ⲧⲓⲣⲁ‐
ϣⲉ ⲛⲙ̄ⲙⲏⲧⲛ̄ ⲧⲏⲣⲧⲛ̄ • ϥ̄ⲥⲏϩ ⲅⲁⲣ ϫⲉ ⲡⲙⲁ ⲉⲧ ⲉⲣⲉ
ⲥⲛⲁⲩ ⲏ̄ ϣⲟⲙⲛ̄ⲧ • ⲥⲟⲟⲩϩ ⲛ̄ϩⲏⲧϥ̄ ϩⲙ̄ ⲡⲁ ⲣⲁⲛ ⲧⲓϣⲟⲟⲡ
ⲛⲙ̄ⲙⲁⲩ ϩⲛ̄ ⲧⲉⲩⲙⲏⲏⲧⲉ • ⲗⲟⲓⲡⲟⲛ ⲉϣϫⲉ ⲁϥϫⲟⲟⲥ ⲛ̄
ⲧⲉⲓ ϩⲉ ⲉ ⲧⲃⲉ ⲥⲛⲁⲩ ⲏ̄ ϣⲟⲙⲛ̄ⲧ • ⲙ̄ⲙⲁⲧⲉ • ⲉⲓⲉ ⲟⲩⲏⲏⲣ
ⲧⲉⲛⲟⲩ ⲡⲉ ⲡⲣⲁϣⲉ ⲙ̄ ⲡϫⲟⲉⲓⲥ ⲡⲉⲛⲣ̄ⲣⲟ ⲙⲛ̄ ⲛ̄ⲉϥⲁⲅⲅⲉ‐
ⲗⲟⲥ ⲉⲧ ⲟⲩⲁⲁⲃ • ⲉⲩϣⲟⲟⲡ ϩⲛ̄ ⲧⲉⲛⲙⲏⲏⲧⲉ ⲙ̄ⲡⲟⲟⲩ • ⲉⲩⲣ̄
ϣⲁ̄ ⲛⲙ̄ⲙⲁⲛ • ϩⲙ̄ ⲡⲉⲓ ⲛⲟϭ ⲛ̄ ⲁⲣⲓ̈ⲥⲧⲟⲛ • ⲙⲛ̄ ⲡⲉⲓ ⲥⲱⲟⲩϩ
ⲉ ϩⲟⲩⲛ ⲛ̄ϩⲟⲟⲩⲧ ϩⲓ ⲥϩⲓⲙⲉ • ϩⲓ ϣⲏⲣⲉ ⲕⲟⲩⲓ ϩⲓ̈ ⲛⲟϭ
ⲛ̄ⲣⲱⲙⲉ ⲙ̄ⲡⲓⲥⲧⲟⲥ ⲉⲩϣⲟⲟⲡ ϩⲙ̄ ⲡⲉⲓ ⲛⲟϭ ⲛ̄ ϣⲁ ⲙ̄ⲡⲟⲟ •
Ⲉⲧⲉ ⲡϣⲁ̄ ⲡⲉ ⲙ̄ ⲙⲓⲭⲁⲏ︦ⲗ︦ • ⲡⲛⲟϭ ⲛ̄ ⲁⲣⲭⲁⲅⲅⲉⲗⲟⲥ
ⲉⲧ ⲟⲩⲁⲁⲃ • ⲉϥϯ ⲉⲟⲟⲩ | ⲙⲉⲛ ⲛ̄ ⲟⲩⲟⲛ ⲛⲓⲙ ⲉⲧ ⲣ̄ ϣⲁ
ⲛⲁϥ ϩ︦ⲙ︦ ⲡϣⲁ̄ ⲙ̄ ⲡⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓ‐
ⲭⲁⲏ︦ⲗ︦ • ⲡⲛⲟϭ ⲛ̄ ⲥⲧⲣⲁⲧⲏⲕⲟⲥ ⲉⲧ ⲟⲩⲁⲁⲃ • Ⲁⲗⲏⲑⲱⲥ
ⲱ̄ ⲛⲁⲙⲉⲣⲁⲧⲉ ⲁⲓϩⲓ ⲧⲟⲟⲧ ⲉⲩⲛⲟϭ ⲛ̄ ⲕⲉⲫⲁⲗⲓⲟⲛ ⲡⲁⲣⲁ


### 0008

ⲁⲩⲱ ⲁⲓϯ ⲙ̄ ⲡⲁ ⲟⲩⲟⲓ̈ ⲉ ⲃⲟⲗ • ⲉⲩⲛⲟϭ ⲙ̄ ⲡⲉⲗⲁⲅⲟⲥ •
ⲉϥⲟⲩⲏⲏⲩ • ⲙⲛ̄ϭⲟⲙ ⲉ ϯⲁⲡⲉⲣⲁ ⲙ̄ⲙⲟϥ • ⲉ ⲃⲟⲗ
ϫⲉ ⲁⲓϫⲟⲟⲥ • ϩⲛ̄ ⲧⲁⲣⲭⲏ ⲙ̄ ⲡⲉⲓ ⲉⲅⲕⲱⲙⲓⲟⲛ • ϫⲉ
ⲟⲩⲕⲟⲩⲓ̈ • ⲡⲉ ⲡⲁ ⲥⲕⲁⲫⲟⲥ • ⲁⲩⲱ ⲡⲁⲩⲉⲓⲛ ⲥⲟⲃⲕ̄ • ⲁⲩⲱ
ϫⲉ ϯⲛⲟⲉⲓ̈ ⲁⲛ ⲛ̄ ⲛⲏⲏⲃⲉ • ⲁⲩⲱ ⲟⲛ ϫⲉ ⲡⲡⲉⲗⲁⲅⲟⲥ •
ⲛⲁϣⲧ̄ ⲉⲙⲁⲧⲉ • ⲉⲧⲉ ⲡⲁⲓ ⲡⲉ ⲡⲉⲅⲕⲱⲙⲓⲟⲛ • ⲙ̄ ⲡⲛⲟϭ
ⲛ̄ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ • ⲙⲓⲭⲁⲏⲗ • ϯⲡⲁⲣⲁ‐
ⲕⲁⲗⲉⲓ̈ ⲙ̄ⲙⲱⲧⲛ̄ ⲛⲁⲥⲛⲏⲩ • ϯ ⲧⲟⲟⲧ ⲧⲏⲩⲧⲛ̄ ⲛⲙ̄ⲙⲁⲓ̈ •
ϫⲉ ⲕⲁⲥ ⲉⲓⲉⲛⲟⲩϩⲙ̄ ⲉ ⲃⲟⲗ ϩⲛ̄ ⲧⲙⲏⲏⲧⲉ ⲙ̄ ⲡⲡⲉⲗⲁⲅⲟⲥ
ⲛ̄ ⲁⲧ ⲁⲣⲏϫϥ̄ • ⲛ̄ⲧⲁⲉⲓ̈ ⲟⲛ ϣⲁ ⲣⲱⲧⲛ̄ • ⲉ ⲡⲉⲕⲣⲟ • ϩⲛ̄
ⲟⲩⲥⲟⲟⲩⲧⲛ̄ • Ⲉⲡⲉⲓ ⲇⲏ ⲁⲓϩⲓ ⲧⲟⲟⲧ • ⲉ ϣⲁϫⲉ • ⲛⲙ̄ⲙⲏⲧⲛ̄
ⲉⲛ ⲉⲅⲕⲱⲙⲓⲟⲛ • ⲙⲛ̄ ⲛ̄ⲧⲁⲓⲟ • | ⲉⲧ ⲡⲣⲉⲡⲉⲓ̈ • ⲙ̄ ⲡⲉⲧ ⲛ︦ⲣ︦
ϣⲁ ⲛⲁϥ ⲙ̄ⲡⲟⲟⲩ • ⲡⲛⲟϭ ⲛ̄ ⲁⲣⲭⲁⲅⲅⲉⲗⲟⲥ • ⲙⲓⲭⲁⲏⲗ •
ⲁⲗⲗⲁ ⲟⲩⲥⲁⲣⲝ̄ ⲡⲉ ⲡⲁ ⲗⲁⲥ • ⲁⲩⲱ ⲟⲩⲥⲱⲙⲁ ⲛ̄ ⲕⲁϩ ⲡⲉ
ⲡⲁ ⲥⲱⲙⲁ • ⲙ̄ⲡ ⲓ̈ⲉϣϭⲙ̄ϭⲟⲙ • ⲉ ⲡⲱϩ ⲉ ⲡϣⲓ • ⲙ̄
ⲡⲉϥⲉⲟⲟⲩ • ⲙⲛ̄ ⲡϫⲱⲕ ⲙ̄ ⲡⲉϥⲁⲝⲓⲱⲙⲁ ⲉⲧ ⲟⲩⲁⲁⲃ • ⲱ̄
ⲧⲁ ϭⲟⲙ ⲁⲩⲱ ⲁⲓⲧⲓ ⲙ̄ ⲡⲁ ⲟⲩⲟⲓ ⲉⲩⲛⲟϭ ⲙ̄ ⲡⲉⲗⲁⲅⲟⲥ
ⲉϥⲟⲩⲏⲏⲩ • ⲉⲙⲁⲧⲉ • ⲉⲙⲛ̄ϭⲟⲙ ⲙ̄ⲙⲟⲓ ⲉ̄ ϯⲁⲡⲉⲣⲁ ⲙ̄‐
ⲙⲟϥ ⲉ ⲃⲟⲗ ϫⲉ ⲁⲓϫⲟⲟⲥ ϩⲛ̄ ⲧⲁⲣⲭⲏ ⲙ̄ ⲡⲉⲓ ⲉⲅⲕⲱⲙⲓⲟⲛ
ϫⲉ ⲟⲩⲕⲟⲩⲓ ⲡⲉ ⲡⲁ ⲥⲕⲁⲫⲟⲥ • ⲁⲩⲱ ⲡⲁⲩⲉⲓⲛ ⲥⲟⲃⲕ̄ ⲁⲩⲱ
ϫⲉ ⲧⲓⲛⲟⲓ ⲁⲛ ⲛ̄ ⲛⲏⲏⲃⲉ • ⲁⲩⲱ ⲟⲛ ϫⲉ ⲡⲡⲉⲗⲁⲅⲟⲥ ⲛⲁϣⲧ̄
ⲉⲙⲁⲧⲉ ⲉⲧⲉ ⲡⲁⲓ ⲡⲉ ⲡⲉⲓ [ⲉⲅ]ⲕⲱⲙⲓⲟⲛ ⲙ̄ ⲡⲛⲟϭ ⲛ̄ ⲁⲣⲭ‐
ⲁⲅⲅⲉⲗⲟⲥ ⲙⲓⲭⲁⲏ︦ⲗ︦ • Ⲧⲡⲁⲣⲁⲕⲁⲗⲉⲓ ⲙ̄ⲙⲱⲧⲛ̄ ⲱ̄ ⲛⲉⲥ‐
ⲛⲏⲩ • ϯ ⲧⲟⲟⲧ ⲧⲏⲩⲧⲛ̄ ⲛⲙ̄ⲙⲁⲓ ϫⲉ ⲕⲁⲥ ⲉⲓⲉ̄ⲛⲟⲩϩⲙ̄ ⲉ
ⲃⲟⲗ ϩⲛ̄ ⲧⲙⲏⲏ̄ⲧⲉ ⲙ̄ ⲡⲡⲉⲗⲁⲅⲟⲥ ⲛ̄ ⲁⲧ ⲁⲣⲏϫϥ̄ • ⲛ̄ⲧⲁⲉⲓ̈
ⲟⲛ ϣⲁ ⲣⲱⲧⲛ̄ ⲉ ⲡⲉⲕⲣⲟ ϩⲛ̄ ⲟⲩⲥⲟⲟⲩⲧⲛ̄ • ⲉⲡⲉⲓ ⲇⲏ ⲁⲓϩⲓ
ⲧⲟⲟⲧ ⲉ ϣⲁϫⲉ ⲛⲙ̄ⲙⲏⲧⲛ̄ ϩⲙ̄ ⲡⲉⲓ ⲉⲅⲕⲱⲙⲓⲟⲛ • ⲙⲛ̄
ⲛ̄ⲧⲁⲓⲟ̄ ⲉⲧ ⲡⲣ̄ⲉⲡⲉ ⲙ̄ ⲡⲉⲧ ⲛ︦ⲣ︦ ϣⲁ̄ ⲛⲁϥ ⲙ̄ⲡⲟⲟⲩ • ⲡⲛⲟϭ
ⲛ̄ ⲁⲣⲭⲁⲅⲅⲉⲗⲟⲥ ⲙⲓⲭⲁⲏ︦ⲗ︦ • ⲁⲗⲗⲁ ⲟⲩⲗⲁⲥ ⲛ̄ ⲥⲁⲣⲝ̄
ⲡⲉ ⲡⲁ ⲗⲁⲥ • ⲁⲩⲱ ⲟⲩⲥⲱⲙⲁ ⲛ̄ ⲕⲁϩ ⲡⲉ ⲡⲁ ⲥⲱⲙⲁ •
ⲙ̄ⲡⲉ ⲓⲉϣϭⲙ̄ϭⲟⲙ ⲉ ⲡⲱϩ ⲙ̄ ⲡϣⲓ ⲙ̄ ⲡⲉϥⲉⲟⲟⲩ • ⲙⲛ̄
ⲡϫⲱⲕ ⲙ̄ ⲡⲉϥⲁⲝⲓⲱ̄ⲙⲁ ⲉⲧ ⲟⲩⲁⲁⲃ • Ⲱ̄ ⲡⲁ ϫⲟⲉⲓⲥ ⲙⲛ︦ⲛ︦ⲥⲁ


### 0009

ⲡⲁ ϫ︦︦ⲥ︦ ⲙⲛ︦︦ⲛ︦ⲥⲁ ⲡⲛⲟⲩⲧⲉ ⲉ ⲃⲟⲗ • ⲱ̄ ⲙⲓⲭⲁⲏⲗ • ⲡⲧⲉⲗⲏⲗ •
ⲙ̄ ⲡⲁ ϩⲏⲧ • ⲱ̄ ⲡⲁⲣⲭⲏⲁⲅⲅⲉⲗⲟⲥ • ⲉⲧ ⲟⲩⲁⲁⲃ • ⲡⲥⲟⲗⲥⲗ̄
ⲙ̄ ⲡⲁ ϩⲏⲧ ⲱ̄ ⲡⲁⲣⲭⲏⲁⲅⲅⲉⲗⲟⲥ • ⲉⲧ ⲟⲩⲁⲁⲃ • ⲡⲥⲟⲗⲥⲗ̄
ⲙ̄ ⲡⲁ ⲗⲁⲥ • ⲱ̄ ⲙⲓⲭⲁⲏⲗ ⲡϣⲁϫⲉ • ⲛ̄ ⲧⲁ ⲧⲁⲡⲣⲟ • ⲁⲩⲱ
ⲡⲥⲟⲗⲥⲗ̄ ⲙ̄ ⲡⲁ ϩⲏⲧ • ⲙⲛ̄ ⲡⲁ ϣⲗⲏⲗ • ⲛ̄ ⲛⲁϩⲣⲛ̄ ⲡⲛⲟⲩⲧⲉ •
ⲁϣ ⲛ̄ ϣⲟⲩⲱⲃⲉ • ⲏ̄ ⲛ̄ ϩⲏⲧ • ⲛ̄ ⲣⲉϥⲛⲟⲓ • ⲡⲉⲧ ⲛⲁϣⲉⲓⲙⲉ •
ⲏ̄ ⲛϥ̄ⲉⲓⲱⲣϩ̄ ⲙ̄ ⲡϫⲱⲕ • ⲙ̄ ⲡⲕ̄ⲁⲝⲓⲱⲙⲁ • ⲙⲛ̄ ⲡⲉⲟⲟⲩ •
ⲛ̄ⲧⲁ ⲡⲛⲟⲩⲧⲉ ⲥⲧⲟⲗⲓⲍⲉ ⲙ̄ⲙⲟⲕ • ⲛ̄ϩⲏⲧϥ̄ • Ⲛⲁⲓ ⲧⲏⲣⲟⲩ •
ⲛ̄ⲧ ⲁⲓϫⲟⲟⲩ ⲱ̄ ⲡⲁⲣⲭⲱⲛ ⲛ̄ ⲧⲙⲛ︦ⲧ︦ⲉⲣⲟ ⲛ̄ ⲙ̄ⲡⲏⲩⲉ • ⲙⲛ̄
ⲛⲉⲧ ⲟⲩⲟⲧⲃ̄ ⲉ ⲛⲁⲓ̈ • ⲥⲉⲡⲣⲉⲡⲉⲓ̈ ⲙ̄ ⲡⲉⲕⲛⲟϭ ⲛ̄ ⲉⲟⲟⲩ •
ⲁⲗⲗⲁ ⲕⲱ ⲛⲁⲓ ⲉ ⲃⲟⲗ • ⲱ̄ ⲡⲁⲣⲭⲁⲅⲅⲉⲗⲟⲥ • Ⲉ ⲃⲟⲗ ϫⲉ
ⲁⲛⲅ̄ ⲟⲩⲣⲱⲙⲉ ⲛ̄ ⲣⲉϥⲣ̄ ⲛⲟⲃⲉ • ⲁⲩⲱ ϯϭⲟϫⲃ̄ ⲉⲙⲁⲧⲉ • ϩⲛ̄
ⲛⲁⲡⲣⲁⲝⲓⲥ • ϯⲡⲁⲣⲁⲕⲁⲗⲉⲓ̈ | ⲙ̄ⲙⲟⲕ • ⲱ̄ ⲡⲁ ⲣⲉϥϯ ⲧⲟⲟⲧ •
ⲙⲓ̈ⲭⲁⲏⲗ • ϫⲓ̈ ⲛ̄ⲧⲟⲟⲧ • ϩⲱⲱⲧ ⲙ̄ ⲡⲁ ⲧⲱⲃϩ̄ • ⲙⲛ̄ ⲡⲁ
ⲥⲟⲡⲥⲡ̄ • ⲉⲧⲉ ⲡⲁ ⲕⲟⲩⲓ ⲛ̄ ⲇⲱⲣⲟⲛ ⲡⲉ • ⲉⲧ ϭⲟϫⲃ̄ • ⲡⲁⲓ
ⲛ̄ⲧⲁϥⲣ̄ ⲁⲧⲟⲟⲧ (sic)• ⲉ ⲧⲁⲁϥ ⲛⲁⲕ ϩⲙ̄ ⲡⲉⲕϣⲁ • ⲙ̄ⲡⲣ̄ ϭⲛ̄
ⲡⲛⲟⲩⲧⲉ ⲉ ⲃⲟⲗ • ⲱ̄ ⲙⲓ̈ⲭⲁⲏ︦ⲗ︦ ⲡⲧⲉⲗⲏⲗ ⲙ̄ ⲡⲁ ϩⲏⲧ • Ⲱ̄
ⲡⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲡⲥⲟⲗⲥⲗ̄ ⲙ̄ ⲡⲁ ϩⲏⲧ • Ⲱ̄
ⲡⲁⲣⲭⲏⲥⲧⲣⲁⲧⲏⲕⲟⲥ • ⲉⲧ ⲟⲩⲁⲁⲃ ⲡⲥⲟⲗⲥⲗ̄ ⲙ̄ ⲡⲁ ⲗⲁⲥ •
Ⲱ̄ ⲙⲓⲭⲁⲏ︦ⲗ︦ ⲡϣⲁϫⲉ ⲛ̄ ⲧⲁ ⲧⲁⲡⲣⲟ • ⲁⲩⲱ ⲡⲥⲟⲟⲩⲧⲛ̄ ⲙ̄
ⲡⲁ ϩⲏⲧ ⲙⲛ̄ ⲡⲁ ϣⲗⲏⲗ ⲛ̄ ⲛⲁϩⲣ︦ⲛ︦ ⲡⲛⲟⲩⲧⲉ • ⲁϣ ⲛ̄
ϣⲟⲩⲱ̄ⲃⲉ • ⲏ̄ ⲁϣ ⲛ̄ ϩⲏⲧ ⲛ̄ⲣⲉϥⲛⲟⲓⲉ • ⲡⲉⲧ ⲛⲁϣⲉⲓⲙⲉ •
ⲏ̄ ⲛϥ̄ⲉⲓⲱⲣ︦ϩ︦ ⲙ̄ ⲡϫⲱⲕ | ⲙ̄ ⲡⲉⲕⲁⲝⲓⲱⲙⲁ̄ • ⲙⲛ̄ ⲡⲉⲟⲟⲩ
ⲛⲧⲁ ⲡⲛⲟⲩⲧⲉ ⲥⲧⲟⲗⲓⲍⲉ ⲙ̄ⲙⲟⲕ ⲛ̄ϩⲏⲧϥ̄ • Ⲛⲁⲓ ⲧⲏⲣⲟⲩ
ⲛ̄ⲧⲁⲓϫⲟⲟⲩ ⲱ̄ ⲡⲁⲣⲭⲱⲛ ⲛ̄ ⲧⲙⲛ̄ⲧⲉⲣⲟ ⲛ̄ ⲙ̄ⲡⲏⲩ︤ⲉ︥ • ⲙⲛ̄
ⲛⲉⲧ ⲟⲩⲟⲧ︦ⲃ︦ⲉ ⲉ̄ ⲛⲁⲓ ⲥⲉⲡⲣ̄ⲉⲡⲉ ⲙ̄ ⲡⲉⲕⲛⲟϭ ⲛ̄ ⲉⲟⲟⲩ •
ⲁⲗⲗⲁ ⲕⲱ̄ ⲛⲁⲓ ⲉ ⲃⲟⲗ ⲱ̄ ⲡⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ • ⲉ
ⲃⲟⲗ ϫⲉ ⲁⲛⲅ̄ ⲟⲩⲣⲱⲙⲉ ⲛ̄ ⲣⲉϥⲣ̄ ⲛⲟⲃⲉ • ⲁⲩⲱ ⲛ̄ ⲧⲓϭⲟϫⲃ̄
ⲁⲛ ⲙ̄ⲙⲁⲧⲉ ϩⲛ̄ ⲛⲁⲡⲣⲁⲝⲓⲥ • ϯⲡⲁⲣⲁⲕⲁⲗⲉⲓ ⲙ̄[ⲙ]ⲟⲕ
ⲱ̄ ⲡⲁ ⲣⲉϥϯ ⲧⲟⲟⲧ ⲙⲓ̈ⲭⲁⲏ︦ⲗ︦ • ϫⲓ ⲛ̄ⲧⲟⲟⲧ ϩⲱⲧ ⲙ̄ ⲡⲁ
ⲧⲱⲃϩ̄ • ⲉⲧⲉ ⲡⲁ ⲕⲟⲩⲓ ⲛ̄ ⲇⲱⲣⲟⲛ ⲡⲉ ⲉⲧ ϭⲟϫⲃ̄ ⲡⲁⲓ
ⲛ̄ⲧⲁϥⲣ̄ ⲁⲧⲟⲟⲧ (sic) ⲉ ⲧⲁⲁϥ ⲛⲁⲕ ϩⲙ̄ ⲡⲉⲕϣⲁ ⲙ̄ⲡⲟⲟⲩ •


### 0010

ⲁⲣⲓⲕⲉ ⲉ ⲡⲉⲕϩⲙ̄ϩⲁⲗ • ϫⲉ ⲡⲁ ⲇⲱⲣⲟⲛ ⲥⲟⲃⲕ̄ • ⲁⲗⲗⲁ
ϣⲱⲡⲉ ⲉ ⲣⲟⲕ ⲛ̄ ⲧⲁ ⲡⲣⲟϩⲁⲓⲣⲉⲥⲓⲥ • ⲛ̄ⲑⲉ ⲙ̄ ⲡⲗⲉⲡⲧⲟⲛ
ⲥⲛⲁⲩ ⲉⲙⲁⲧⲉ • Ⲧⲥⲟⲟⲩⲛ ⲅⲁⲣ • ϫⲉ ⲛ̄ⲧⲟⲕ ⲟⲩⲛⲁⲏⲧ •
ⲁⲩⲱ ⲛ̄ ϣⲁⲛϩⲧⲏϥ • ⲉ ⲧⲃⲉ ⲡⲁⲓ ⲣⲱ ϯ ⲙ̄ ⲡⲁ ⲟⲩⲟⲓ̈ ⲉ
ⲣⲟⲕ • ⲉⲓⲥⲟⲟⲩⲛ̄ • ϫⲉ ⲙⲛ̄ⲧⲁⲓ ⲙ̄ⲙⲁⲩ • ⲛ̄ ⲕⲉ ⲗⲁⲁⲩ ⲙ̄
ⲡⲣⲟⲥⲧⲁⲥⲓⲁ • ⲛ̄ ⲛⲁϩⲣⲛ̄ ⲡⲛⲟⲩⲧⲉ ⲛ̄ⲥⲁⲃⲗ̄ⲗⲁⲕ • ⲱ̄
ⲡⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏⲗ • ⲉⲕϣⲁⲛⲣ̄ ⲡⲛⲁ •
ⲛⲙ̄ⲙⲁⲓ̈ ⲛⲅ̄ ϫⲓ ⲛ̄ ⲧⲟⲟⲧ • ⲙ̄ ⲡⲁ ⲧⲱⲃϩ̄ • ⲙⲛ̄ ⲡⲁ ⲕⲟⲩⲓ
ⲛ̄ ⲧⲁⲓⲟ • ⲕⲁⲛ ⲉϣϫⲉ ϥϭⲟϫⲃ̄ ⲟⲛ • ϯⲛⲁⲣ̄ ⲁⲡⲁⲧⲟⲟⲧ ⲟⲛ •
ⲉϯ ⲛⲁⲕ ⲙ̄ ⲡⲧⲁⲓⲟ • ⲙ ⲡⲁ ⲗⲁⲥ • ⲙⲛ̄ ⲡⲁ ϩⲏⲧ • ⲛ̄ⲥⲏⲩ
ⲛⲓⲙ • ⲛ̄ ⲛⲉϩⲟⲟⲩ ⲧⲏⲣⲟⲩ • ⲙ̄ ⲡ[ⲁ] ⲱⲛϩ̄ • ⲁⲩⲱ ϯⲑⲁⲣⲉⲓ
ⲙ̄ ⲡⲁⲓ ϩⲛ̄ ⲟⲩⲙⲉ • ϫⲉ ⲉⲓϣⲁⲛⲕⲱ ⲛⲁⲓ ⲙ̄ⲙⲁⲧⲉ • ϩⲙ̄
ⲡⲁ ϩⲏⲧ • ⲙ̄ ⲡⲉⲣ ⲡⲙⲉⲉⲩⲉ ⲙ̄ ⲡⲉⲕⲣⲁⲛ • ⲛ̄ ⲁⲣⲭⲁⲅⲅⲉ‐
ⲗⲓⲕⲟⲛ ⲛ̄ⲛⲁⲩ ⲛⲓⲙ • ϯⲛⲁϣⲱⲡⲉ ⲁⲛ ⲉϫⲛ̄(sic) ⲃⲉⲉⲕⲉ • ⲁⲩⲱ
ⲉϫⲛ̄ (sic) ⲕⲁⲣⲡⲟⲥ ⲛ̄ ⲛⲁϩⲣⲙ̄ | ⲡⲛⲟⲩⲧⲉ • ⲉⲣⲉ ⲡⲉⲣ̄ ⲡⲙⲉⲉⲩⲉ •
ⲙⲛ̄ ⲙ̄ ⲡⲕ̄ⲣⲁⲛ • ⲱ̄ ⲡⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ
ⲙ̄ⲡⲣ̄ ϭⲛ̄ⲁⲣⲓⲕⲉ ⲉ ⲡⲉⲕϩⲙ̄ϩⲁⲗ ϫⲉ ⲡⲁ ⲇⲱⲣⲟⲛ ⲥⲟⲃⲕ̄ •
ⲁⲗⲗⲁ ϣⲱⲡ ⲉ ⲣⲟⲕ ⲛ̄ ⲧⲁ ⲡⲣⲟϩⲉⲣⲉⲥⲓⲥ ⲛ̄ⲑⲉ ⲙ̄ ⲡⲗⲉⲡ‐
ⲧⲱⲛ ⲥⲛⲁⲩ ⲛ̄ ⲧⲉⲭⲏⲣⲁ • ϯⲥⲟⲟⲩⲛ ⲅⲁⲣ ϫⲉ ⲛ̄ⲧⲕ̄ ⲟⲩ‐
ⲛⲁⲏⲧ ⲁⲩⲱ ⲛ̄ ϣⲛ̄ϩⲧⲏϥ • ⲉ ⲧⲃⲉ ⲡⲁⲓ ⲣⲱ ⲁⲓϯ ⲙ̄ ⲡⲁ ⲟⲩⲟⲓ
ⲉ ⲣⲟⲕ ⲉⲓⲥⲟⲟⲩⲛ • ϫⲉ ⲙⲛ̄ⲧⲁⲓ ⲙ̄ⲙⲁⲩ ⲛ̄ⲕⲉ ⲗⲁⲁⲩ ⲙ̄
ⲡⲣⲟⲥⲧⲁⲥⲓⲁ ⲛ̄ ⲛⲁϩⲣⲙ̄ ⲡⲛⲟⲩⲧⲉ • ⲛ̄ⲥⲁⲃⲗ̄ⲗⲁⲕ ⲱ̄ ⲡⲁⲣⲭ‐
ⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙ̄ⲓⲭⲁⲏ︦ⲗ︦ ⲉⲕϣⲁⲛⲣ̄ ⲡⲛⲁ ⲛⲙ̄ⲙⲁⲓ •
ⲛⲅ̄ ϫⲓ ⲛ̄ⲧⲟⲟⲧ ⲙ̄ ⲡⲁ ⲧⲱⲃϩ̄ ⲙⲛ̄ ⲡⲁ ⲕⲟⲩⲓ ⲛ̄ ⲧⲁⲉⲓ︦ⲟ︦ • Ⲕⲁⲛ
ⲉϣϫⲉ ⲉϥϭⲟϫⲃ̄ ⲟⲛ ⲧⲓⲛⲁⲣ̄ ⲁⲡⲁⲧⲟⲟⲧ ⲟⲛ ⲉϯ ⲛⲁⲕ ⲛ̄ⲥⲁⲑⲏ •
ⲙ̄ ⲡⲧⲁⲉⲓ︦ⲟ︦ ⲙ̄ ⲡⲁ ⲗⲁⲥ • ⲙⲛ̄ ⲡⲁ ϩⲏⲧ ⲛ̄ⲥⲏⲩ ⲛⲓⲙ ⲛ̄
ⲛⲉϩⲟⲟⲩ ⲧⲏⲣⲟⲩ ⲙ̄ ⲡⲁ ⲱⲛϩ̄ • Ⲁⲩⲱ ⲧⲓⲑⲁⲣⲉⲓ ⲙ̄ ⲡⲁⲓ ϩⲛ̄
ⲟⲩⲙⲉ • ϫⲉ ⲉⲓϣⲁⲛⲕⲱ ⲛⲁⲓ ⲙ̄ⲙⲁⲧⲉ ϩⲙ̄ ⲡⲁ ϩⲏⲧ • ⲙ̄ⲡⲣ̄
ⲡⲙⲉⲉⲩⲉ ⲙ̄ ⲡⲉⲕⲣⲁⲛ ⲛ̄ ⲁⲣⲭⲁⲅⲅⲉⲗⲓⲕⲟⲛ • ⲛ̄ⲛⲁⲩ ⲛⲓⲙ •
ⲧⲓⲛⲁϣⲱⲡⲉ ⲁⲛ ⲉϫⲛ̄ (sic) ⲃⲉⲉⲕⲉ ⲁⲩⲱ ⲉϫⲛ̄ (sic) ⲕⲁⲣⲡⲟⲥ •
ⲛ̄ ⲛⲁϩⲣⲙ̄ ⲡⲛⲟⲩⲧⲉ • ⲉⲣⲉ ⲡⲉⲣ̄ ⲡⲙⲉⲉⲩⲉ ⲙ̄ ⲡⲉⲕⲣⲁⲛ ⲱ̄
ⲡⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏ︦ⲗ︦ ϩⲟⲗϭ̄ ϩⲛ̄ ⲧⲁ


### 0011

ⲙⲓⲭⲁⲏⲗ • ϩⲟⲗϭ̄ ⲛ̄ ⲧⲁ ⲧⲁⲡⲣⲟ • ⲛ̄ⲑⲉ ⲛ̄ ⲟⲩⲉⲃⲓⲱ • ⲉϥϩⲛ̄
ⲣⲱⲓ • ⲉⲣⲉ ⲡⲣ̄ ⲡⲙⲉⲉⲩⲉ ⲙ̄ ⲡⲉⲕⲣⲁⲛ • ⲉⲧ ⲟⲩⲁⲁⲃ • ⲱ̄
ⲡⲁⲣⲭⲏⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏⲗ • ⲟⲩ ⲛⲁⲓ ⲛ̄
ⲥⲧⲟⲗⲏ • ϩⲛ̄ ⲧⲁ ϭⲓⲛϩⲉ • ⲙⲛ̄ ⲧⲁ ϭⲓⲛⲧⲱⲟⲩⲛ • ⲱ̄ ⲡⲛⲟϭ
ⲛ̄ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏⲗ • ⲛ̄ⲧⲁ ⲡⲅⲉⲛⲟⲥ •
ⲛ̄ ⲁⲇⲁⲙ ϭⲛ̄ ⲡⲁⲣϩⲏⲥⲓⲁ ⲛ̄ ⲛⲁϩⲣⲙ̄ ⲡⲛⲟⲩⲧⲉ • ⲉ ⲧⲃⲏⲏⲧⲕ̄ •
ⲱ̄ ⲡⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲙⲓⲭⲁⲏⲗ • ⲉⲣⲉ ⲡⲉⲥϯ
ⲛⲟⲩϥⲉ • ⲛ̄ ⲛⲉⲛϣⲗⲏⲗ ⲃⲏⲕ ⲉ ϩⲣⲁⲓ ϣⲁ ⲡⲛⲟⲩⲧⲉ • ⲉ
ⲧⲃⲏⲏⲧⲕ̄ • ⲱ̄ ⲙⲓⲭⲁⲏⲗ • ⲡⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ •
ⲛ̄ⲧⲟⲕ ⲡⲉⲧ ϥⲓ ⲉ ϩⲣⲁⲓ̈ ϣⲁ ⲡⲛⲟⲩⲧⲉ • ϣⲁⲛⲧ ϥ̄ϣⲛ̄ϩⲧⲏϥ
ϩⲁ ⲣⲟⲛ • ⲉⲥⲉϣⲱⲡⲉ ⲟⲛ ⲙ̄ⲡⲟⲟⲩ • ϩⲙ̄ ⲡⲉⲕⲛⲟϭ ⲛ̄ ϣⲁ •
ⲉ ⲧⲣⲉⲕⲡⲣⲉⲥⲃⲉⲩⲉ ϩⲁ ⲣⲟⲛ • ⲛ̄ ⲛⲁϩⲣⲙ̄ ⲡⲛⲟⲩⲧⲉ • ⲡⲉⲓⲱⲧ
ⲛϥ̄ϣⲱⲡ ⲉ ⲣⲟϥ • ⲛ̄ ⲧⲛ̄ⲡⲣⲟϩⲁⲓⲣⲉ[ⲥⲓⲥ] ⲉⲧ ⲛ̄ⲉⲓⲛⲉ • ⲙ̄ⲙⲟⲥ
ⲛⲁϥ • ϩⲙ̄ ⲡⲕ︦[ⲣ︦ ⲡⲙ]ⲉⲉⲩⲉ ⲉⲧ ⲟⲩⲁⲁⲃ • ⲱ̄ ⲡⲛⲟϭ ⲙ̄
ⲡⲣⲟⲥⲧⲁⲧⲏⲥ • ⲙⲓⲭⲁⲏⲗ • ⲥⲟⲡⲥⲡ̄ ⲉ ϫⲱⲛ • ⲛ̄ ⲛⲁϩⲣⲙ̄
ⲡⲛⲟⲩⲧⲉ ⲉ ⲧⲣ ⲛ̄ⲙⲟⲟϣⲉ • ϩⲙ̄ ⲡⲉⲧ ⲉⲣⲁⲛⲁϥ ⲛ̄ ⲟⲩ|ⲟⲉⲓϣ
ⲛⲓⲙ • ⲛϥ̄ⲧⲟⲩϫⲟⲛ ⲉ ⲃⲟⲗ ϩⲛ̄ ⲛ̄ϭⲟⲣϭⲥ̄ ⲙ̄ ⲡⲇⲓⲁⲃⲟⲩⲗⲟⲥ •
ⲧⲁⲡⲣⲟ • ⲛ̄ⲑⲉ ⲛ̄ ⲟⲩⲉⲃⲓⲱ̄ ⲉϥϩⲛ̄ ⲣⲱⲓ • | ⲉⲣⲉ ⲡⲉⲕⲣⲁⲛ ⲉⲧ
ⲟⲩⲁⲁⲃ ⲱ̄ ⲡⲁⲣⲭⲁⲅⲅⲉⲗⲟⲥ ⲙⲓⲭⲁⲏ︦ⲗ︦ ⲟ̄ ⲛⲁⲓ ⲛ̄ ⲥⲧⲟⲗⲏ •
ϩⲛ̄ ⲧⲁ ϭⲓⲛϩⲉ • ⲙⲛ̄ ϭⲓⲛⲧⲱⲟⲩⲛ • ⲱ̄ ⲡⲁⲣⲭⲁⲅⲅⲉⲗⲟⲥ ⲉⲧ
ⲟⲩⲁⲁⲃ ⲙⲓⲭⲁⲏ︦ⲗ︦ ⲛ̄ⲧⲁ ⲡⲅⲉⲛⲟⲥ ⲉⲛ ⲁⲇⲁⲙ ϭⲛ̄ ⲡⲁⲣ‐
ⲣⲏⲥⲓⲁ̄ ⲛ̄ ⲛⲁϩⲣ︦ⲙ︦ ⲡⲛⲟⲩⲧⲉ ⲉ ⲧⲃⲏⲏⲧⲕ̄ • ⲱ̄ ⲡⲁⲣⲭⲁⲅⲅⲉ‐
ⲗⲟⲥ ⲉⲧ ⲟⲩⲁⲁⲃ • ⲱ̄ ⲙⲓⲭⲁⲏⲗ ⲉⲣⲉ ⲛⲉⲛⲥⲧⲉ ⲛⲟⲩϥⲉ ⲙⲛ̄
ⲛⲉⲛϣⲗⲏⲗ ⲃⲏⲕ ⲉ ϩⲣⲁⲓ ϣⲁ ⲡⲛⲟⲩⲧⲉ ⲉ ⲧⲃⲏⲏⲧⲕ̄• Ⲱ̄ ⲙⲓ‐
ⲭⲁⲏ︦ⲗ︦ ⲡⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ • ⲛ̄ⲧⲟⲕ ⲡⲉⲧ ϥⲓ ⲉ
ϩⲣⲁⲓ ϣⲁ ⲡⲛⲟⲩⲧⲉ ϣⲁⲛⲧ ⲉϥϣⲛ̄ϩⲧⲏϥ ϩⲁ ⲣⲟⲛ • ⲉⲥⲉ‐
ϣⲱⲡⲉ ⲟⲛ ⲙ̄ⲡⲟⲟⲩ ϩⲙ̄ ⲡⲉⲕⲛⲟϭ ⲛ̄ ϣⲁ̄ • ⲉ̄ ⲧⲣⲉⲕⲡⲣⲉⲥ‐
ⲃⲉⲩⲉ ϩⲁ ⲣⲟⲛ ⲛ̄ ⲛⲁϩⲣⲛ̄ ⲡⲛⲟⲩⲧⲉ ⲡⲉⲓⲱ̄ⲧ ⲛϥ̄ϣⲱⲡ ⲉ̄ ⲣⲟϥ
ⲛ̄ ⲧⲛ̄ⲡⲣⲟϩⲉⲣⲁⲓⲥⲓⲥ (sic) • ⲉⲧ ⲛ̄ⲉⲓⲛⲉ ⲙ̄ⲙⲟⲥ ⲛⲁⲕ ϩⲙ̄ ⲡⲉⲕⲣ̄
ⲡⲙⲉⲉⲩⲉ ⲉⲧ ⲟⲩⲁⲁⲃ • Ⲱ̄ ⲡⲛⲟϭ ⲙ̄ ⲡⲣⲟⲥⲧⲁⲧⲏⲥ ⲙⲓⲭⲁⲏ︦ⲗ︦
ⲥⲟⲡⲥⲡ̄ ⲉ ϫⲱⲛ ⲛ̄ ⲛⲁϩⲣⲛ̄ ⲡⲛⲟⲩⲧⲉ • ⲛϥ̄ϯⲑⲉ ⲛⲁⲛ ⲉ ⲧⲣⲉⲛ‐
ⲙⲟⲟϣⲉ ϩⲙ̄ ⲡⲉⲧ ⲣ̄ⲁⲛⲁϥ ⲧⲏⲣⲛ̄ ⲛϥ̄ⲧⲟⲩϫⲟⲛ ⲉ̄ ⲃⲟⲗ ϩⲛ̄


### 0012

ⲛϥ̄ⲧⲁϩⲉⲛ ⲛⲁϥ ⲉ ⲣⲁⲧϥ̄ • ⲛ̄ ⲟⲩⲙⲛ̄ⲧⲉⲣⲟ • ⲙⲛ̄ ⲟⲩ‐
ⲙⲛ︦ⲧ︦ⲟⲩⲏⲏⲃ • ⲟⲩϩⲉⲑⲛⲟⲥ ⲉϥⲟⲩⲁⲁⲃ • ⲟⲩⲗⲁⲟⲥ ⲉ ⲡⲱⲛϩ̄ •
ϩⲓⲧⲛ̄ ⲛ̄ⲧⲱⲃϩ̄ ⲉⲧ ϥ̄ⲉⲓⲣⲉ ⲙ̄ⲙⲟⲟⲩ • ϩⲁ ⲣⲟⲛ • ⲛ̄ϭⲓ ⲡⲛⲟϭ
ⲛ̄ ⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ • ⲙⲓⲭⲁⲏⲗ • ⲡⲁⲓ ⲉⲧ ⲛ︦ⲣ︦ ϣⲁ
ⲛⲁϥ ⲙ̄ⲡⲟⲟⲩ • ⲙⲛ̄ ⲛⲉⲡⲣⲉⲥⲃⲓⲁ • ⲉⲧ ⲉⲥⲉⲓⲣⲉ ⲙ̄ⲙⲟⲟⲩ ϩⲁ
ⲣⲟⲛ • ⲛ̄ϭⲓ ⲧⲛ︦ϫ︦ⲥ︦ • ⲧⲏⲣⲛ̄ ⲧⲉ ⲑⲉⲟⲧⲟⲕⲟⲥ ⲉⲧ ⲟⲩⲁⲁⲃ
ⲑⲁⲅⲓⲁ ⲙⲁⲣⲓⲁ • ⲧⲣⲉϥϫⲡⲉ ⲡⲛⲟⲩⲧⲉ • ϩⲛ̄ ⲟⲩⲙⲉ • ⲙⲛ̄
ⲛ̄ⲧⲱⲃϩ̄ ⲛ̄ ⲡϥ̄ⲕⲉ ϣⲃⲏⲣ • ⲁⲣⲭⲁⲅⲅⲉⲗⲟⲥ ⲅⲁⲃⲣⲓⲏⲗ •
ⲡϥⲁⲓ ϣⲙ̄ ⲛⲟⲩϥⲉ • ⲛ̄ⲛⲓⲁⲓⲱⲛ ⲙ̄ ⲡⲟⲩⲟⲉⲓⲛ • ϩⲓⲧⲛ̄
ⲧⲉⲭⲁⲣⲓⲥ ⲙⲛ̄ ⲧⲙⲛ︦ⲧ︦ⲙⲁⲓ ⲣⲱⲙⲉ • ⲙ̄ ⲡⲛ︦ϫ︦ⲥ︦ ⲓ︦ⲥ︦ ⲡⲉⲭ︦ⲥ︦ •
ⲡⲁⲓ ⲉ ⲃⲟⲗ ϩⲓ ⲧⲟⲟⲧϥ̄ • ⲡⲉⲟⲟⲩ ⲛⲁϥ • ⲙⲛ̄ ⲡⲉϥⲉⲓⲱⲧ ⲛ̄
ⲁⲅⲁⲑⲱⲥ • ⲙⲛ̄ ⲡⲉⲡⲛ︦ⲁ︦ ⲉⲧ ⲟⲩⲁⲁⲃ • ⲛ̄ ⲣϥ̄ⲧⲁⲛϩⲟ • ⲁⲩⲱ
ⲛ̄ ϩⲟⲙⲟⲟⲩⲥⲓⲟⲛ • ⲧⲉⲛⲟⲩ ⲁⲩⲱ ⲛ̄ ⲟⲩⲟⲉⲓϣ ⲛⲓⲙ • ϣⲁ
ⲉⲛⲉϩ • ϥ︦ⲑ︦ •
ⲛ̄ϭⲟⲣϭⲥ̄ ⲙ̄ ⲡⲇⲓⲁⲃⲟⲗⲟⲥ • ⲛϥ̄ⲧⲁϩⲟⲛ ⲛⲁϥ ⲉ ⲣⲁⲧϥ̄ •
ⲛ̄ ⲟⲩⲙⲛ̄ⲧⲉⲣ︦ⲟ︦ ⲙⲛ̄ ⲟⲩⲙⲛ̄ⲧⲟⲩⲏⲏⲃ ⲟⲩϩⲉⲑⲛⲟⲥ ⲉϥⲟⲩⲁⲁⲃ •
ⲟⲩⲗⲁⲟⲥ ⲉ ⲡⲱⲛϩ̄ • ϩⲓⲧⲛ̄ ⲛ̄ⲧⲱⲃϩ̄ ⲉⲧ ⲉϥⲉⲓⲣⲉ ⲙ̄ⲙⲟⲟⲩ
ϩⲁ ⲣⲟⲛ ⲛ̄ϭⲓ ⲡⲛⲟϭ ⲛ̄ ⲁⲣⲭⲁⲅⲅⲉⲗⲟⲥ ⲡⲁⲓ ⲉⲧ ⲛⲣ̄ ϣⲁ
ⲛⲁϥ ⲙ̄ⲡⲟⲟⲩ • ⲙⲛ̄ ⲛⲉⲡⲣⲉⲥⲃⲓⲁ̄ ⲛ̄ⲧⲛ̄ϫⲟⲉⲓⲥ ⲧⲏⲣⲛ̄ ⲧⲉ ⲑⲉⲱ̄‐
ⲇⲱⲕⲟⲥ ⲉⲧ ⲟⲩⲁⲁⲃ ⲙⲁⲣⲓⲁ • ⲙⲛ̄ ⲛ̄ⲧⲱⲃϩ̄ ⲙ̄ ⲡⲁⲣⲭⲁⲅⲅⲉ‐
ⲗⲟⲥ ⲉ̄ⲧ ⲟⲩⲁⲁⲃ ⲅⲁⲃⲣⲓ︦ⲏ︦ⲗ︦ ⲡϥⲁⲓ ϣⲙ̄ ⲛⲟⲩϥⲉ ⲛ︦ⲛ︦ⲁⲓⲱⲛ
ⲙ̄ ⲡⲟⲩⲟⲉⲓⲛ Ϩⲓⲧⲛ̄ ⲧⲉⲭⲁⲣⲓⲥ ⲙⲛ̄ ⲧⲙⲛ̄ⲧⲙⲁⲓ ⲣⲱⲙⲉ ⲙ̄
ⲡⲉⲛϫ︦ⲥ︦ ⲓ︦ⲥ︦ ⲡⲉⲭ︦ⲥ︦ ⲡⲉⲟⲟⲩ ⲛⲁϥ ⲙⲛ̄ ⲡⲉϥⲉⲓⲱⲧ ⲛ̄ ⲁⲅⲁⲑⲟⲥ
ⲙⲛ̄ ⲡⲉⲡⲛ︦ⲁ︦ ⲉⲧ ⲟⲩⲁⲁⲃ ⲛ̄ ⲣⲉϥⲧⲁⲛ̄ϩⲟ ⲁⲩⲱ ⲛ̄ ϩⲟⲙ̄ⲟⲟⲩ‐
ⲥⲓⲟⲛ̄ ⲧⲉⲛⲟⲩ • ⲁⲩⲱ ⲛ̄ ⲟⲩⲟ̄ⲉⲓϣ ⲛⲓⲙ ϣⲁ ⲉ̄ⲛⲉϩ ⲛ̄ⲉⲛⲉϩ
ϩⲁⲙⲏⲛ̄ •


### 0013

εγραψε μπρπ ετπφ ⲓ︦ⲑ︦ ινδ ⲓ︦ⲉ︦
απο των αγιώ μαρτ ϯ︦ⲅ︦ ετοθ....
✠ ϩⲓⲧⲛ̄ ⲇⲉ ⲥⲡⲟⲇⲏ (sic) • ⲙⲛ̄ ⲧⲙⲛ︤ⲧ︥ϥⲁⲓⲣⲟⲟⲩϣ • ⲙ̄
ⲡⲉⲛⲙⲁⲓ ⲛⲟⲩⲧⲉ ⲛ̄ ⲥⲟⲛ • ⲉⲧ ⲧⲁⲓⲏⲩ • ⲥⲓⲣⲏ ⲡϣⲏⲣⲉ •
ⲙ̄ ⲡⲙⲁⲕⲁⲣⲓⲥ ⲡϩⲏⲩ • ⲡⲁⲓ ⲉⲧ ϣⲟⲟⲡ • ϩⲛ̄ ⲧⲡⲉⲇⲓⲁⲥ
ⲧⲁⲣⲏⲥ • ⲛ̄ ⲧⲡⲟⲗⲓⲥ ⲥⲛⲏ • ϩⲙ̄ ⲡϯⲙⲏ • ⲉⲧⲟⲩⲙⲟⲩⲧⲉ
ⲉ ⲣⲟϥ • ϫⲉ ⲡⲕⲟⲩⲣⲟⲥⲏ • ⲁϥⲥⲙⲛ̄ ⲙ̄ ⲡⲉⲓ ϫⲱⲱⲙⲉ
ⲟⲛ̄ ⲛϥ̄ϩⲓⲥⲉ ⲙ̄ⲙⲓⲛ ⲙ̄ⲙⲟϥ • ⲁϥⲇⲱⲣⲓ̈ⲍⲉ ⲙ̄ⲙⲟϥ
ⲉ ϩⲟⲩⲛ • ⲉ ⲡⲧⲟⲡⲟⲥ ⲙ̄ ⲡⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ
ⲙⲓⲭⲁⲏⲗ • ϩⲙ̄ ⲡⲧⲟϣ ⲛ̄ ⲧⲃⲱ • ϩⲁ ⲡⲟⲩϫⲁⲓ ⲛ̄ ⲧϥ̄ⲯⲩⲭⲏ •
ϫⲉ ⲕⲁⲥ • ⲉⲣⲉ ⲡⲛⲟⲩⲧⲉ ⲙ̄ ⲡⲁⲣⲭⲁⲅⲅⲉⲗⲟⲥ ⲙⲓⲭⲁⲏⲗ
ⲛⲁⲥⲙⲟⲩ ⲉ ⲣⲟϥ • ⲙⲛ̄ ⲧϥ̄ⲥϩⲓⲙⲉ • ⲙⲛ̄ ⲛϥ̄ϣⲏⲣⲉ • ⲙⲛ̄
ⲛϥ̄ⲧⲃ̄ⲛⲟⲟⲩⲉ • ⲙⲛ̄ ⲛ̄ⲕⲁ ⲛⲓⲙ ⲉⲧ ϣⲟⲟⲡ ⲛⲁϥ • ⲉϥϣⲁⲛⲉⲓ
ⲇⲉ ⲟⲛ ⲉ ⲃⲟⲗ ϩⲛ̄ ⲥⲱⲙⲁ • ⲉϥⲉⲣ̄ ⲙϣⲁ ⲛ̄ ⲥⲱⲧⲙ̄ ⲉ ⲧⲉⲥⲙⲏ
ⲉⲥ ⲙⲉϩ ⲛ̄ ⲣⲁϣⲉ ϫⲉ ⲁⲙⲏⲓⲧⲛ̄ [ⲛⲉⲧⲥⲙⲁ]ⲙⲁⲁⲧ ⲛ̄ⲧⲉ ⲡⲁ
ⲉⲓⲱⲧ • ⲛ̄ⲧⲉⲧⲛ̄ [ⲕⲗⲏ]ⲣⲟⲛⲟⲙⲉⲓ ⲛ ϯⲙⲛ̄ⲧⲉⲣⲟ ⲛ̄ ⲧⲁⲩ[ⲥⲃ̄‐
ⲧⲱⲧⲥ̄] ⲛⲏⲧⲛ̄ ϫⲓⲛ ⲧⲕⲁⲧⲁⲃⲟⲗⲏ ⲙ̄ ⲡⲕⲟⲥⲙⲟⲥ • ϩⲁⲙⲏⲛ •
ⲉⲥⲉϣⲱⲡⲉ


### 0014

ⲠⲀⲀⲠⲈ ⲤⲞⲨ Ⲓ︦Ⲃ︦ ⲠⲖⲨⲬⲚⲒⲔⲞⲚ Ⲙ̄ ⲠⲀⲢⲬ-
ⲀⲄⲄⲈⲖⲞⲤ ⲘⲒ̈ⲬⲀⲎⲖ ⲠⲈⲨⲀⲄⲄⲈⲖⲒⲞⲚ Ⲛ̄ ⲔⲀ-
ⲦⲀ ⲘⲀⲐⲐⲀⲒⲞⲤ • (xxiv. 24-37)
Ⲥⲉⲛⲁⲧⲱⲟⲩⲛ ⲅⲁⲣ ⲛ̄ϭⲓ ϩⲉⲛⲭⲣ︦ⲥ︦ ⲛ̄ⲛⲟⲩϫ • ⲙⲛ̄ ϩⲉⲛ‐
ⲡⲣⲟⲫⲏⲧⲏⲥ ⲛ̄ⲛⲟⲩϫ • ⲛ̄ⲥⲉϯ ⲛ̄ϩⲉⲛⲛⲟϭ ⲙ̄ⲙⲁⲉⲓⲛ • ⲙⲛ̄
ϩⲉⲛϣⲡⲏⲣⲉ ϩⲱⲥ ⲇⲉ ⲉⲛⲉⲟⲩϣϭⲟⲙ ⲉ ⲡⲗⲁⲛⲁ ⲛ̄ⲛⲁⲕⲉ
ⲥⲱⲧⲡ̄ • ⲉⲓⲥ ϩⲏⲏⲧⲉ ⲁⲓϣⲉⲣⲡ̄ ϫⲟⲟⲩ ⲛⲏⲧⲛ̄ • ⲉϣⲱⲡⲉ ϭⲉ
ⲉⲩϣⲁⲛϫⲟⲟⲥ ⲛⲏⲧⲛ̄ ϫⲉ ⲉⲓⲥ ϩⲏⲏⲧⲉ ⲉϥϩⲙ̄ ⲡϫⲁⲓ︦ⲉ︦ • ⲙ̄‐
ⲡⲣ̄ ⲉⲓ ⲉ ⲃⲟⲗ • ⲉⲓⲥ ϩⲏⲏⲧⲉ ⲉϥϩⲛ̄ ⲛ̄ⲧⲁⲙⲓⲟⲛ • ⲙ̄ⲡⲣ̄ ⲡⲓⲥⲧⲉⲩ︦ⲉ︦
ⲛ̄ⲑⲉ ⲅⲁⲣ ⲛ̄ ⲧⲉⲃⲣⲏϭⲉ ⲉϣⲁⲥⲉⲓ ⲉ̄ ⲃⲟⲗ ϩ︦ⲛ︦ ⲙ̄ ⲙⲁ ⲛ̄ ϣⲁ̄ •
ⲛⲥ︦ⲣ︦ ⲟⲩⲟⲉⲓⲛ ϣⲁ ⲙ̄ ⲙⲁ ⲛ̄ ϩⲱⲧⲡ̄ • ⲧⲁⲓ ⲧⲉ ⲑⲉ ⲉⲧ ⲛⲁ‐
ϣⲱⲡⲉ ⲙ̄ ⲡϣⲏⲣⲉ • ⲙ̄ ⲡⲣⲱⲙⲉ • ⲡⲙⲁ ⲉⲧ ⲉⲣⲉ ⲡⲥⲱⲙⲁ
ⲛⲁϣⲱⲡⲉ ⲙ̄ⲙⲟϥ • ⲉⲩⲛⲁⲥⲱⲟⲩϩ ⲉ ⲣⲟϥ ⲛ̄ϭⲓ ⲛⲁⲉⲓⲧⲟⲥ •
Ⲛ̄ⲧⲉⲩⲛⲟⲩ ⲇⲉ ⲙⲛ︦ⲛ︦ⲥⲁ ⲧⲉⲑⲗⲓⲯⲓⲥ ⲙ̄ ⲡⲉϩⲟⲟⲩ ⲉⲧ ⲙ̄ⲙⲁⲩ •
ⲡⲣⲏ ⲛⲁⲣ̄ ⲕⲁⲕⲉ • ⲁⲩⲱ ⲡⲟⲟϩ ⲛⲁϯ ⲁⲛ ⲙ̄ ⲡⲉϥⲟⲩⲟⲉⲓⲛ •
ⲛ̄ⲥⲓⲟⲩ ⲥⲉⲛⲁϩⲉ ⲉ ⲃⲟⲗ • ⲛ̄ϭⲟⲙ ⲛ̄ ⲙ̄ⲡⲏⲩ︦ⲉ︦ ⲥⲉⲛⲁⲛⲟ̄ⲉⲓⲛ •
ⲧⲟⲧⲉ ϥⲛⲁⲟⲩⲱⲛϩ̄ ⲉ ⲃⲟⲗ ⲛ̄ϭⲓ ⲡⲙⲁⲉⲓⲛ • ⲙ̄ ⲡϣⲏⲣⲉ
ⲙ̄ ⲡⲣⲱⲙⲉ ⲉ ⲃⲟⲗ • ϩⲛ̄ ⲧⲡⲉ • ⲁⲩⲱ ⲧⲟⲧⲉ ⲥⲉⲛⲁⲛⲁⲩ
ⲛ̄ϭⲓ ⲛⲉⲫⲩⲗⲏ ⲧⲏⲣⲟⲩ ⲙ̄ ⲡⲕⲁϩ • ⲛ̄ⲥⲉⲛⲁⲩ ⲉ̄ ⲡϣⲏⲣⲉ
ⲙ̄ ⲡⲣⲱⲙⲉ ⲉϥⲛⲏⲩ ⲉ ϩⲣⲁⲓ ϩⲓϫⲛ̄ ⲛⲉⲕⲗⲟⲟⲗⲉ ⲛ̄ ⲧⲡⲉ̄ •
ⲙⲛ̄ ⲟⲩϭⲟⲙ • ⲁⲩⲱ ⲟⲩⲉ︦ⲟ︦ⲟⲩ ⲉ̄ⲛⲁϣⲱϥ • ⲛϥ̄ϫⲟⲟⲩ ⲉ ⲃⲟⲗ
ⲛ︦ⲛ︦ⲁⲅⲅⲉⲗⲟⲥ • ⲙⲛ̄ ⲟⲩⲛⲟϭ ⲛ̄ϩⲣⲟⲟⲩ ⲛ̄ ⲥⲁⲗⲡⲓ̈ⲅⲝ̄ • ⲛ̄ⲥⲉ‐
ⲥⲱⲟⲩϩ ⲉ̄ ϩⲟⲩⲛ ⲛ̄ ⲛⲉϥⲥⲱⲧⲡ̄ ⲉ ⲃⲟⲗ ϩⲙ̄ ⲡⲉϥⲧⲟⲟⲩ
ⲛ̄ⲧⲏⲩ • ⲁⲩⲱ ϫⲓⲛ ⲁⲣⲏϫ ⲛ̄ ⲟⲩ • ⲛ̄ ⲙ̄ⲡⲏⲩ︦ⲉ︦ • ϣⲁ ⲁⲣⲉ|ϫ
ⲛ̄ ⲟⲩ • ⲉ ⲃⲟⲗ ϩⲛ̄ ⲧⲃⲱ ⲛ̄ ⲕⲛ̄ⲧⲉ • ⲉⲓⲙⲉ ⲉ ⲧⲡⲁⲣⲙⲃⲟⲗⲏ •
ⲛ̄ⲑⲉ ⲅⲁⲣ ⲉⲣϣⲁⲛ ⲡⲉϭⲗⲁⲇⲟⲥ ϣⲱⲡⲉ ⲉϥⲗⲏϭ • ⲁⲩⲱ
ⲛ̄ⲧⲉⲛ̄ϭⲱⲃ ⲉ ϯ ⲱⲱ̄ • ϣⲁ ⲧⲉⲧⲛ̄ⲉⲓⲙⲉ ϫⲉ ⲁϥϩⲱⲛ ⲉ ϩⲟⲩⲛ
ⲛ̄ϭⲓ ⲡϣⲱⲙ • ⲧⲁⲓ ϩⲱⲱⲧ ⲧⲏⲩⲧⲛ̄ ⲧⲉⲧⲛ̄ϩⲉ • ϩⲟⲧⲁⲛ ⲉ̄ⲧⲉⲧⲛ̄‐


### 0015

ϣⲁⲛⲛⲁⲩ ⲉ ⲛⲁⲓ ⲧⲏⲣⲟⲩ • ⲉⲓⲙⲉ ϫⲉ ⲁϥϩⲱⲛ ⲉ ϩⲟⲩⲛ
ⲉ̄ⲣⲛ︦ⲛ︦ⲣⲟ • ϩⲁⲙⲏⲛ ϯϫⲱ ⲙ̄ⲙⲟⲥ ⲛⲏⲧⲛ̄ ϫⲉ ⲛⲉ ⲧⲉⲓ ⲅⲉⲛⲓⲁ̄
ⲟⲩⲉⲓⲛⲉ ⲙ̄ⲡⲉ ⲛⲁⲓ ⲧⲏⲣⲟⲩ ϣⲱⲡⲉ • ⲧⲡⲉ ⲙⲛ̄ ⲡⲕⲁϩ
ⲛⲁⲡⲁⲣⲁⲅⲉ • ⲛⲁϣⲁϫⲉ ϭⲉ ⲛⲁⲡⲁⲣⲁⲅⲉ ⲁⲛ • ⲉ ⲧⲃⲉ
ⲡⲉϩⲟⲟⲩ ⲇⲉ • ⲙⲛ̄ ⲧⲉⲩⲛⲟⲩ ⲉ̄ⲧ ⲙ̄ⲙⲁⲩ • ⲙⲛ̄ ⲗⲁⲁⲩ
ⲥⲟⲟⲩⲛ ⲟⲩⲇⲉ ⲛ̄ⲁⲅⲅⲉⲗⲟⲥ ⲉⲧ ϩⲛ̄ ⲙ̄ⲡⲏⲩ︦ⲉ︦ • ⲉⲓ ⲙⲏ ⲧⲉⲓ
ⲉ ⲡⲉⲓⲱⲧ ⲙⲁⲩⲁⲁϥ • ⲛ̄ⲑⲉ ⲅⲁⲣ ⲛ̄ ⲛⲉϩⲟⲟⲩ ⲛ̄ ⲛⲱϩⲉ • ⲧⲁⲓ
ⲧⲉ ⲑⲉ ⲉⲧ ⲉⲥⲛⲁϣⲱ ⲙ̄ⲙⲟⲥ • ⲛ̄ϭⲓ ⲧⲡⲁⲣⲟⲩⲥⲓⲁ ⲙ̄ ⲡⲉϣⲏⲣⲉ
ⲙ̄ ⲡⲣⲱⲙⲉ •
Ⲟ̄ⲘⲀⲒⲞⲤ ⲠⲞⲢⲐⲢⲒⲚⲞⲚ • ⲞⲚ ⲠⲈⲨⲀⲄⲄⲈ-
ⲖⲒⲞⲚ Ⲛ̄ ⲔⲀⲦⲀ ⲘⲀⲐⲐⲀⲒⲞⲤ • (xiii. 43-52)
Ⲧⲟⲧⲉ ⲛ̄ⲇⲓⲕⲁⲓⲟⲥ ⲥⲉⲛⲁⲣ̄ ⲟⲩⲉⲓⲛ ⲛ̄ⲑⲉ ⲙ̄ ⲡⲣⲏ ϩⲛ̄ ⲧⲙⲛ̄‐
ⲧⲉⲣ︦ⲟ︦ ⲙ̄ ⲡⲉⲩⲉⲓⲱⲧ • ⲡⲉⲧⲉ ⲟⲩⲛ̄ⲧⲁϥ ⲙⲁⲁϫⲉ ⲙ̄ⲙⲁⲩ
ⲉ ⲥⲱⲧⲙ̄ ⲙⲁⲣⲉϥⲥⲱⲧⲙ̄ • ⲉⲥⲧⲛ̄ⲧⲱⲛ ⲛ̄ϭⲓ ⲧⲙⲛ︦ⲧ︦ⲉⲣⲟ ⲛ̄
ⲙ̄ⲡⲏⲩ︦ⲉ︦ ⲉⲩⲁ̄ϩⲟ ⲉϥϩⲏⲡ ϩⲛ̄ ⲧⲥⲱϣⲉ • ⲡⲁⲓ ⲛ̄ⲧⲁ ⲟⲩⲣⲱⲙⲉ
ϩⲉ ⲉ ⲣⲟϥ ⲁϥϩⲟⲡϥ̄ :-ⲁⲩⲱ ⲉ ⲃⲟⲗ ⲙ̄ ⲡⲉϥⲣⲁϣⲉ ϣⲁϥ‐
ⲃⲱⲕ • ⲛϥ̄ϯ ⲉ ⲃⲟⲗ ⲛ̄ ⲛ̄ⲕⲁ ⲛⲓⲙ ⲉ̄ⲧ ⲛ̄ⲧⲁϥ • ⲛϥ̄ϣⲱⲡ ⲛ̄
ⲧⲥⲱϣⲉ ⲉⲧ ⲙ̄ⲙⲁⲩ • Ⲡⲁⲗⲓⲛ ⲟⲛ ⲉⲥⲧⲛ̄ⲧⲱⲛ ⲛ̄ϭⲓ ⲧⲙⲛ︦ⲧ︦ⲉⲣⲟ
ⲛ̄ ⲙ̄ⲡⲏⲩ︦ⲉ︦ :-ⲉⲩⲣⲱⲙⲉ ⲉⲛⲉϣⲱⲱⲧ ⲉϥϣⲓⲛⲉ ⲛ̄ⲥⲁ ϩⲉⲛⲉⲓⲛⲉ
ⲙ̄ⲙⲉ ⲉⲛⲁⲛⲱⲟⲩ • ⲛ̄ ⲧⲉⲣⲉ ϥϩⲉ ⲇⲉ ⲉⲩⲱ̄ⲛⲉ ⲙ̄ ⲙⲉ
ⲉⲛⲁϣⲉ ⲥⲟⲩⲛ̄ⲧϥ̄ • ⲁϥⲃⲱⲕ ⲁϥϯ ⲉ ⲃⲟⲗ ⲛ︦ⲛ︦ⲕⲁ ⲛⲓⲙ ⲉⲧ
ⲛ̄ⲧⲁϥ • ⲁϥ|ϣⲟⲡϥ̄ ⲛⲁϥ • ⲧⲙⲛ̄ⲧⲉⲣⲟ ⲛ̄ ⲙ̄ⲡⲏⲩ︦ⲉ︦ ⲉⲥⲧⲛ̄‐
ⲧⲱⲛ ⲉⲩⲁ̄ⲃⲱ • ⲉ̄ ⲁⲩⲛⲟϫⲥ̄ ⲉ ⲑⲁⲗⲗⲁⲥⲥⲁ ⲁⲥⲥⲱⲟⲩϩ ⲉ
ϩⲟⲩⲛ ⲛ̄ⲅⲉⲛⲟⲥ ⲛⲓⲙ ⲛ̄ⲧⲃ︤ⲧ︥ • ⲧⲁⲓ ⲇⲉ ⲛ̄ ⲧⲉⲣⲉ ⲥⲙⲟⲩϩ •
ⲁⲩⲉⲓⲛⲉ ⲙ̄ⲙⲟⲥ ⲉ ϩⲣⲁⲓ • ⲁⲩϩⲙⲟⲟⲥ ϩⲓ ⲡⲉⲕⲣⲟ • ⲁⲩ‐
ⲕⲱⲧϥ̄ ⲛ̄ ⲛⲉⲧ ⲛⲁⲛⲱⲟⲩ ⲉⲛⲉⲩϩⲛⲁⲩ ⲛⲉⲑⲟⲟⲩ ⲇⲉ ⲁⲩⲛⲟ‐
ϫⲟⲩ ⲉ ⲃⲟⲗ • ⲧⲁⲓ ⲧⲉ ⲑⲉ ⲉⲧⲛⲁϣⲱⲡⲉ ϩⲣⲁⲓ ϩⲛ̄ ⲧⲥⲩⲛ̄-
ⲧⲉⲗⲓⲁ̄ ⲙ̄ ⲡⲁⲓⲱⲛ • ⲥⲉⲛⲏⲩ ⲉ ⲃⲟⲗ ⲛ̄ϭⲓ ⲛ̄ⲁⲅⲅⲉⲗⲟⲥ •


### 0016

ⲛ̄ⲥⲉⲡⲱⲣϫ̄ ⲉ ⲃⲟⲗ ⲛⲙ̄ⲡⲟⲛⲏⲣⲟⲥ ⲛ̄ ⲧⲙⲏⲏⲧⲉ ⲛ︦ⲛ︦ⲇⲓ̈ⲕⲁⲓⲟⲥ •
ⲛ̄ⲥⲉⲛⲟⲩϫ ⲙ̄ⲙⲟⲟⲩ ⲉ̄ ϩⲣⲁⲓ ⲉ ⲧⲉϩⲣⲱ ⲛ̄ ⲥⲁⲧⲉ • ϥ̄ⲛⲁ‐
ϣⲱⲡⲉ ⲙ̄ⲙⲁⲩ ⲛ̄ϭⲓ ⲡⲣⲓⲙⲉ • ⲁⲩⲱ ⲡϭⲁϩϭⲉϩ ⲛ̄ⲛⲟⲃϩⲉ •
ⲁ̄ⲧⲉⲧⲛ̄ⲛⲟⲓ ⲛ̄ⲛⲁⲓ ⲧⲏⲣⲟⲩ • ⲡⲉϫⲁⲩ ⲛⲁϥ • ϫⲉ ⲉ̄ϩⲉ ⲡϫⲟⲉⲓⲥ •
̄Ⲡⲉϫⲁϥ ⲛⲁⲩ ϫⲉ ⲉ ⲧⲃⲉ ⲡⲁⲓ ⲅⲣⲁⲙⲙⲁⲧⲉⲩⲥ̄ ⲛⲓⲙ • ⲉ ⲁϥϫⲓ
ⲥⲃⲱ ⲉ ⲧⲙⲛ̄ⲧⲉⲣⲟ ⲛ̄ ⲙ̄ⲡⲏⲩ︦ⲉ︦ ⲉϥⲧⲛ̄ⲧⲱⲛ ⲉⲩⲣⲱⲙⲉ ⲛ̄ ⲣⲙ̄‐
ⲙⲁⲟ̄ • ⲡⲁⲓ ⲉⲧ ⲛⲟⲩϫ ⲉ ⲃⲟⲗ • ϩⲙ̄ ⲡⲉϥⲁϩⲟ • ⲛ̄ ϩⲉⲛⲃⲣ︦ⲣ︦ⲉ
ⲙⲛ̄ ϩⲉⲛⲁⲁⲥ :-
ⲠⲀⲀⲠⲈ ⲤⲞⲨ Ⲓ︦Ⲛ︦ ⲠⲈϨⲞⲞⲨ Ⲙ̄ ⲠⲀⲢⲬ-
ⲀⲄⲄⲈⲖⲞⲤ ⲈⲦ ⲞⲨⲀⲀⲂ ⲘⲒⲬⲀⲎⲖ ⲠⲈⲠⲢⲞ-
ⲔⲒⲘⲈⲚⲞⲚ • (Ps lswï. 11-28)
Ⲡϫⲟⲉⲓⲥ ⲛⲁϯ ⲛ̄ ⲟⲩϣⲁϫⲉ ⲛ̄ ⲛⲉⲧ ⲉⲩⲁⲅⲅⲉⲗⲓⲍⲉ • ϩⲛ̄
ⲧϭⲟⲙ ⲉⲧ ⲛⲁϣⲱⲥ ⲡⲣ︦ⲣ︦ⲟ ⲛ ⲛ̄ϭⲟⲙ ⲡⲙⲉⲣⲓⲧ • ⲁⲩⲱ ⲡⲥⲁ
ⲙ̄ ⲡⲁⲓ ⲉ ⲡⲱϣ ⲛ̄ϩⲉⲛϣⲱⲗ • ⲉⲣϣⲁⲛ ⲧⲉⲧⲛ︦ⲛ︦ⲕⲟⲧⲕ̄ ⲛ̄
ⲧⲙⲏⲏⲧⲉ ⲛ̄ ⲛⲉⲕⲗⲏⲣⲟⲥ • ϩⲛ̄ ϩⲉⲛⲧⲛϩ̄ ⲛ̄ϭⲣⲟⲙⲡⲉ ⲉⲩ‐
ⲗⲁⲗⲱⲟⲩ ⲛ̄ϩⲁⲧ • ⲁⲩⲱ ⲡⲕⲱⲧⲉ ⲛ̄ ⲛⲉⲥⲛⲁϩⲃ̄ • ϩⲙ̄ ⲡⲟⲩⲟ̄‐
ⲧⲟⲩⲉⲧ • ⲙ̄ ⲡⲛⲟⲩⲃ • ⲇⲓⲁⲯⲁⲗⲙⲁ • | ϩⲙ̄ ⲡⲧⲣⲉ ⲛⲉⲧ ϩⲛ̄
ⲙ̄ⲡⲏⲩⲉ ⲡⲉⲣ̄ϫ ⲛⲉⲓ ⲉ̄ⲣⲱⲟⲩ ⲉ ϩⲣⲁⲓ ⲉ ϫⲱⲥ ⲥⲛⲁⲟⲩⲁϣ
ϩⲛ̄ⲥⲉⲗⲙⲱⲛ ⲱⲉⲓⲙ • ⲡⲧⲟⲟⲩ ⲙ̄ ⲡⲛⲟⲩⲧⲉ ⲡⲧⲟⲟⲩ ⲉⲧ
ⲕⲓⲱⲟⲩ • ⲡⲧⲟⲟⲩ ⲉⲧ ϫⲟⲥⲉ ⲡⲧⲟⲟⲩ ⲉⲧⲏⲕ • ⲡⲧⲟⲟⲩ ⲡⲉ ⲡⲁⲓ
ϣⲁ ⲉⲛⲉϩ ⲛ̄ⲧⲁ ⲡⲛⲟⲩⲧⲉ ⲟⲩⲱϩ ⲛ̄ϩⲏⲧϥ̄ :-Ⲕⲁⲓ ⲅⲁⲣ ⲡϫⲟⲉⲓⲥ
ⲛⲁⲟⲩⲱϩ ⲛ̄ϩⲏⲧϥ̄ ϣⲁ ⲃⲟⲗ • ⲡϩⲁⲣⲙⲁ ⲙ̄ ⲡⲛⲟⲩⲧⲉ ⲟⲩⲧⲃⲁ
ⲛ̄ϭⲱⲃ • ϩⲉⲛϣⲟⲛⲉ ⲉⲩⲣⲟⲟⲩⲧ • ⲡϫⲟⲉⲓⲥ ⲛ̄ϩⲏⲧⲟⲩ • ϩⲛ̄
ⲥⲓⲛⲁ ⲡⲉϥⲡⲉⲧ ⲟⲩⲁⲁⲃ • ⲁϥⲁ̄ⲗⲩ ⲉ̄ ⲡϫⲓⲥⲉ • ⲁϥⲉ̄ⲭⲙⲁ‐
ⲗⲱⲧⲉⲩⲉ ⲛ̄ ⲟⲩⲉⲭⲙⲁⲗⲱⲥⲓⲁ ⲁϥϯ ϩⲉⲛⲧⲁⲓⲟ ⲛ̄ ⲛ̄ⲣⲱⲙⲉ •
ⲉⲩⲱ ⲛ̄ⲁⲧ ⲛⲁϩⲧⲉ ⲉ ⲡⲉⲩⲱⲛϩ̄ • Ⲡϫⲟⲉⲓⲥ ⲡⲛⲟⲩⲧⲉ ⲥⲙⲁ‐
ⲙⲁⲁⲧ ϣⲁ ⲉⲛⲉϩ • ⲡϫⲟⲉⲓⲥ ⲡⲛⲟⲩⲧⲉ ⲙ̄ ⲡⲉⲛⲟⲩϫⲁⲓ ⲉϥⲉ‐


### 0017

ⲥⲟⲃⲧⲛ̄ ⲛⲁⲛ ⲇⲓⲁⲯⲁⲗⲙⲁ • ⲡⲉⲛⲛⲟⲩⲧⲉ ⲡⲉ ⲡⲛⲟⲩⲧⲉ
[ⲉ]ⲧⲧⲁⲛϩⲟ • ⲧⲁ ⲡϫⲟⲉⲓⲥ ⲧⲉ ⲑⲟⲧⲉ ⲙ̄ ⲡⲙⲟⲩ • ⲡⲗⲏⲛ
ⲡⲛⲟⲩⲧⲉ ⲛ̄ⲁⲟⲩⲉ̄ϣϥ̄ ⲧⲁⲡⲉ ⲛ̄ ⲛⲉϥϫⲓϫⲉⲩⲉ • ⲛ̄ ⲧⲙⲏⲏⲧⲉ
ⲇⲉ ⲛ̄ⲧⲁⲡⲉ ⲛ̄ ⲛⲉⲧ ⲙⲟⲟϣⲉ ϩ︦ⲛ︦ ⲛⲉⲥⲛⲁϩⲃ̄ • Ⲁ ⲡϫⲟⲉⲓⲥ
ϫⲟⲟⲥ ⲉϥⲕⲱⲧⲉ ⲙ̄ⲙⲟϥ ϩⲛ̄ ⲧⲃⲁⲥⲁϩⲛⲉ ϫⲉ ϯⲛⲁⲕⲧⲟⲓ ϩⲛ̄
ⲛⲉⲧ ϣⲏⲕ ⲛ̄ⲑⲁⲗⲗⲁⲥⲥⲁ • ϩⲙ̄ ⲡⲧⲣⲉ ⲧⲉϥⲟⲩⲣⲏⲏⲧⲉ ϫⲱⲗⲕ̄
ϩⲛ̄ ⲟⲩⲥⲛⲟϥ • ⲉϥⲉⲗⲱϫϩ̄ ⲛ̄ϭⲓ̈ ⲡⲗⲁⲥ ⲛ̄ ⲛⲉϥⲟⲟⲩⲟⲣ • ϩⲛ̄
ⲛ̄ϫⲁϫⲉ ⲉⲧ ϯ ⲟⲩⲃⲏ • ⲁⲓⲛⲁⲩ ⲉ ⲛⲉⲕⲙⲁ ⲙ̄ⲙⲟⲟϣⲉ ⲙ̄
ⲙⲁ ⲙ̄ⲙⲟⲟϣⲉ ⲙ̄ ⲡⲁ ⲛⲟⲩⲧⲉ ⲡⲁ ⲣⲣⲟ ⲉⲧ ϩⲛ̄ ⲡⲉⲧ ⲟⲩⲁⲁⲃ •
Ⲁⲩⲣ̄ ϣⲟⲣⲡ̄ ⲛ̄ϭⲓ ⲛⲁⲣⲭⲱⲛ ⲉⲩϩⲏⲛ ⲉ ϩⲟⲩⲛ ⲉ ⲛⲉⲧ
ⲯⲁⲗⲗⲉⲓ • ⲉⲩϩⲛ̄ ⲧⲙⲏⲏⲧⲉ ⲛ̄ⲛϣⲏⲣⲉ ϣⲏⲙ ⲛ̄ⲣⲉϥϫⲛ̄ϫⲛ̄ •
ⲥⲙⲟⲩ ⲉ ⲡⲛⲟⲩⲧⲉ ϩⲛ̄ ⲛⲉⲕⲕⲗⲏⲥⲓⲁ ⲁⲩⲱ ⲡϫⲟⲉⲓⲥ ⲉ ⲃⲟⲗ •
ϩⲛ̄ ⲛ̄ⲡⲩⲅⲏ • ⲛ̄ⲧⲉ ⲡⲓⲏ︤ⲗ︥ | ⲉϥⲙ̄ⲙⲁⲩ ⲛ̄ϭⲓ ⲃⲉⲛⲓⲁ̄ⲙⲓⲛ
ⲡⲕⲟⲩⲓ ⲉ ⲃⲟⲗ ϩⲛ̄ ⲧⲉⲕⲥⲧⲁⲥⲓⲥ • ⲉⲣⲉ ⲛⲁⲩⲭⲱⲛ (sic) ⲛ̄ ⲓⲟⲩ‐
ⲇⲁ ⲙ̄ⲙⲁⲩ ⲛ̄ⲧⲟⲟⲩ ⲙⲛ̄ ⲛⲉⲩϩⲩⲅⲉⲙⲱⲛ • ⲙⲛ̄ ⲛ̄ⲁⲣⲭⲱⲛ
ⲛⲉⲥⲁⲃⲟⲩⲗⲱⲛ • ⲙⲛ̄ ⲛ̄ⲁⲣⲭⲱⲛ ⲛⲉⲓⲉⲫⲑⲁⲗⲉⲓⲙ • ⲡⲛⲟⲩⲧⲉ
ϩⲱⲛ ⲉ ⲧⲉⲕϭⲟⲙ ⲡⲛⲟⲩⲧⲉ ϯ ϭⲟⲙ • ⲙⲡⲁⲓ •
ⲠⲀⲠⲞⲤⲦⲞⲖⲞⲤ ⲦⲈ ⲘⲢⲞⲤ ⲦⲒⲘⲞⲐⲈⲞⲤ •
(1 tim. ii)
Ⲧⲡⲁⲣⲁⲕⲁⲗⲉⲓ ϭⲉ ϩⲁ ⲑⲏ ⲛ̄ϩⲱⲃ ⲛⲓⲙ ⲉ ⲧⲣⲉ ⲧⲉⲧⲛ̄ⲉⲓⲣⲉ
ⲛ̄ ϩⲉⲛⲥⲟⲡⲥⲡ̄ • ⲙⲛ̄ ϩⲉⲛϣⲗⲏⲗ • ⲙⲛ̄ ϩⲉⲛⲧⲱⲃϩ̄ • ⲙⲛ̄
ϩⲉⲛϣⲡ̄ ϩⲙⲟⲧ ⲉ ϩⲣⲁⲓ ⲉ̄ϫⲛ̄ ⲣⲱⲙⲉ ⲛⲓⲙ ⲉϫⲛ̄ ⲛⲉⲣ‐
ⲣⲱⲟⲩ • ⲙⲛ̄ ⲟⲩⲟⲛ ⲛⲓⲙ • ⲉⲧ ϩⲛ̄ ⲙ̄ ⲙⲛ̄ⲧⲛⲟϭ • ϫⲉ ⲕⲁⲥ
ⲉⲛⲉⲉⲓⲣⲉ ⲉⲛⲟⲩⲁ̄ϩⲉ ⲉϥⲥϭⲣⲁϩ︦ⲧ︦ • ⲁⲩⲱ ⲉϥϩⲟⲣ︦ⲕ︦ • ϩⲙ̄
ⲙⲛ︦ⲧ︦ⲉⲩⲥⲉⲃⲏⲥ ⲛⲓⲙ • ϩⲓ ⲙⲛ̄ⲧⲥⲉⲙⲛⲟⲥ ⲛⲓⲙ • ⲛⲁⲛⲟⲩ
ⲡⲁⲓ ⲁⲩⲱ ⲉϥϣⲏⲡ ⲙ̄ ⲡⲙ̄ⲧⲟ ⲉ ⲃⲟⲗ ⲙ̄ ⲡⲛⲟⲩⲧⲉ ⲡⲉⲛ‐
ⲥⲱⲧ︦ⲏ︦ⲣ̄ • ⲡⲁⲓ ⲉⲧ ⲟⲩⲱ̄ϣⲉ ⲉ ⲧⲣⲉ ⲣⲱⲙⲉ ⲛⲓⲙ ⲱⲛ︦ϩ︦ • ⲁⲩⲱ
ⲛ̄ⲥⲉⲉⲓ ⲉ̄ ⲡⲥⲟⲟⲩⲛ ⲛ̄ ⲧⲙⲉ • Ⲟⲩⲁ̄ ⲅⲁⲣ ⲡⲉ ⲡⲛⲟⲩⲧⲉ ⲁⲩⲱ
ⲟⲩⲁ̄ ⲡⲉ ⲡⲙⲉⲥⲁⲧⲏⲥ ⲙ̄ ⲡⲛⲟⲩⲧⲉ • ⲙⲛ̄ ⲛ̄ⲣⲱⲙⲉ • ⲡⲣⲱⲙⲉ


### 0018

ⲡⲉ ⲡⲉⲭ︦ⲥ︦ ⲓ̄ⲥ︦ • ⲡⲉⲛⲧ ⲁϥⲧⲁⲁϥ ⲛ̄ ⲥⲱⲧⲉ ϩⲁ ⲟⲩⲟ︦ⲛ︦ ⲛⲓⲙ
ⲡⲙⲛ̄ⲧⲣⲉ ϩⲛ̄ ⲛⲉϥⲟⲩⲟ̄ⲉⲓϣ • ⲡⲁⲓ ⲛⲧⲁⲩⲕⲁⲁⲧ ⲁⲛⲟⲕ ⲉ
ⲣⲟϥ ⲛ̄ⲕⲩⲣⲝ̄ ⲁⲩⲱ ⲛ̄ ⲁⲡⲟⲥⲧⲟⲗⲟⲥ • Ⲟⲩⲙⲉ ⲧⲉ ϯϫⲱ ⲙ̄‐
ⲙⲟⲥ ⲛ̄ ϯϫⲓϭⲟⲗ ⲁⲛ • ⲛ̄ⲥⲁ ϩⲛ̄ ⲛ̄ϩⲉⲑⲛⲟⲥ • ϩⲛ̄ ⲧⲡⲓⲥⲧⲓⲥ
ⲙⲛ̄ ⲧⲙⲉ • ϯⲟⲩⲱϣⲉ ϭⲉ ⲉ ⲧⲣⲉ ⲛ̄ⲣⲱⲙⲉ ϣⲗⲏⲗ • ϩⲙ̄
ⲙⲁ ⲛⲓⲙ ⲉⲩⲏⲓ ⲉ ϩⲣⲁⲓ ⲛ̄ⲛⲉⲩϭⲓϫ ⲉⲩⲟⲩⲁⲁⲃ • ⲭⲟⲣⲓⲥ
ⲟⲣⲅⲏ ϩⲓ ⲙⲟⲕⲙⲉⲕ • | ⲛⲉϩⲓⲟ̄ⲙⲉ ⲟⲛ ⲛ̄ⲧⲉⲓ ϩⲉ ⲉⲩⲕⲟⲥⲙⲉⲓ •
ϩⲛ̄ ⲟⲩⲥϭⲣⲁϩ︤ⲧ︥ • ϩⲛ̄ ⲟⲩⲙⲛ︤ⲧ︥ⲣⲉϥϣⲓ̈ⲡⲉ • ⲙⲛ̄ ⲟⲩⲙⲛ̄‐
ⲧ̄ⲣⲙ︦ⲛ︦ϩⲏⲧ • ⲉ ⲧⲣⲉⲩ ⲧⲥⲁⲛⲟⲟⲩ ϩⲛ̄ ϩⲉⲛϩⲱⲗⲕ̄ ⲁⲛ • ⲙⲛ̄
ⲟⲩⲛⲟⲩⲃ ⲙⲛ̄ ϩⲉⲛⲉ̄ⲛⲉ ⲙ̄ⲙⲉ • ⲁⲩⲱ ϩⲉⲛ ϩⲟⲓⲧⲉ ⲉⲛⲁϣⲉ
ⲥⲟⲩⲛ̄ⲧⲟⲩ • Ⲁⲗⲗⲁ ⲡⲉⲧ ⲉϣϣⲉ ⲡⲉ ⲉ ⲛⲉϩⲓⲟⲙⲉ • ⲉⲧ ϫⲱ
ⲙ̄ⲙⲟⲥ • ϫⲉ ⲉⲛ ϩⲛ̄ ⲟⲩⲙⲛ︦ⲧ︦ⲣⲉϥϣⲙ̄ϣⲉ̄ ⲛ̄ⲟⲩⲧⲉ • ϩⲓⲧⲛ̄
ϩⲉⲛϩⲃⲏⲩⲉ̄ ⲉⲛⲁⲛⲟⲩ • ⲟⲩⲧⲉ ⲥϩⲓⲙⲉ • ⲙⲁⲣⲉⲥϫⲓ ⲥⲃⲱ ϩⲛ̄
ⲟⲩⲙⲛ︦ⲧ︦ⲣⲙ̄ⲣⲁϣ • ϩⲣⲁⲓ ϩⲛ̄ ϩⲩⲡⲟⲧⲁⲕⲏ ⲛⲓⲙ • ϯϯ ⲙⲁ
ⲇⲉ ⲁⲛ ⲛ̄ ⲥϩⲓⲙⲉ • ⲉ ϯⲥⲃⲱ ⲟⲩⲇⲉ ⲉ ⲣ̄ ϫⲟⲉⲓⲉ ⲉ ⲡⲉⲥϩⲁⲓ •
ⲁⲗⲗⲁ ⲉ ⲧⲣⲉⲥϣⲱⲡⲉ ϩⲛ̄ ⲟⲩⲙⲛ︦ⲧ︦ⲣⲙ̄ⲣⲁϣ • ⲁⲇⲁⲙ ⲅⲁⲣ
ⲡⲉⲛⲧ ⲁⲩⲡⲗⲁⲥⲥⲉ ⲙ̄ⲙⲟϥ ⲛ̄ ϣⲟⲣ︦ⲡ︦ • ⲙⲛ︦ⲛ︦ⲥⲱϥ ⲉⲩϩⲁ •
ⲁⲩⲱ ⲁⲇⲁⲙ • ⲙ̄ⲡ ⲟⲩⲁ̄ⲡⲁⲧⲁ ⲙ̄ⲙⲟϥ • ⲧⲉⲥϩⲓⲙⲉ ⲇⲉ ⲛ̄
ⲧⲉⲣ ⲟⲩⲁ̄ⲡⲁⲧⲁ ⲙ̄ⲙⲟⲥ • ⲁⲥϣⲱⲡⲉ ϩ︦ⲛ︦ ⲟⲩⲡⲁⲣⲁⲃⲁⲥⲓⲥ •
ⲥⲛⲁⲟⲩϫⲁⲓ ⲇⲉ • ϩⲓⲧⲛ̄ ⲡⲉϫⲡⲉ̄ ϣⲏⲣⲉ ⲉⲩϣⲁⲛϭⲱ ϩⲛ̄
ⲧⲡⲓⲥⲧⲓⲥ • ⲙⲛ̄ ⲧⲁⲅⲁⲡⲏ ⲙⲛ̄ ⲡⲧⲃⲃ̄ⲟ ⲙⲛ̄ ⲟⲩⲙⲛ︦ⲧ︦‐
ⲣⲙ︦ⲛ︦ϩⲏⲧ •
ⲠⲔⲀⲐⲞⲖⲒⲔⲞⲚ ⲦⲈⲈⲠⲒⲤⲦⲞⲖⲎ Ⲙ̄ ⲠⲈⲦⲢⲞⲤ
(1 Pet i. 1-12)
Ⲡⲉⲧⲣⲟⲥ ⲡⲁⲡⲟⲥⲧⲟⲗⲟⲥ ⲛ̄ ⲓ︦ⲥ︦ ⲡⲉⲭ︦ⲥ︦ ⲉϥⲥϩⲁⲓ ⲛ̄ ⲛ̄ⲥⲱⲧⲡ̄
ⲉⲧ ⲟⲩⲏⲏϩ • ϩⲛ̄ ⲇⲓⲁⲥⲡⲟⲣⲁ • ⲙ̄ ⲡⲡⲟⲛⲧⲟⲥ ⲙⲛ̄ ⲧⲅⲁⲗⲁ‐
ⲧⲓⲁ • ⲙⲛ̄ ⲧⲕⲁⲡⲡⲁⲇⲟⲕⲓⲁ • ⲙⲛ̄ ⲧⲁⲥⲓⲁ̄ • ⲙⲛ̄ ⲧⲃⲏⲑⲏ‐
ⲛⲓⲁ̄ • ⲕⲁⲧⲁ ⲡϣⲣ︦ⲡ︦ ⲥⲟⲟⲩⲛ̄ ⲙ̄ ⲡⲛⲟⲩⲧⲉ ⲡⲉⲓⲱⲧ ϩⲙ̄
ⲡⲧⲃ̄ⲃⲟ̄ ⲙ̄ ⲡⲉⲡⲛ︦ⲁ︦ ⲉ̄ ⲧⲉⲥⲱⲧⲙ̄ • ⲛ̄ ⲧⲡⲓⲥⲧⲓⲥ • ⲙⲛ̄ ⲡϭⲟϣ‐


### 0019

ϭⲉϣ ⲙ̄ ⲡⲉⲥⲛⲟϥ | ⲛ̄ ⲓⲥ̄ ⲡⲉⲭ︤ⲥ︥ • ⲧⲉⲭⲁⲣⲓⲥ ⲛⲏⲧⲛ̄ • ⲙⲛ̄
ϯⲣⲏⲛⲏ ⲉⲙⲁⲛ̄ϣⲟ • ϥ̄ⲥⲙⲁⲙⲁⲁⲧ ⲛ̄ϭⲓ ⲡⲛⲟⲩⲧⲉ ⲡⲉⲓⲱⲧ
ⲙ̄ ⲡⲉⲛϫⲟⲉⲓⲥ ⲓ︦ⲥ︦ ⲡⲉⲭ︦ⲥ︦ • ⲡⲁⲓ ⲛⲧⲁϥϫⲡⲟⲛ ⲕⲁⲧⲁ ⲡⲉϥⲛⲁ̄
ⲉⲧ ⲛⲁϣⲱϥ ⲉ ϩⲟⲩⲛ ⲉⲩϩⲉⲗⲡⲓⲥ ⲉⲥⲟⲛ︦ϩ︦ • ϩⲓⲧⲙ̄ ⲡⲧⲱⲟⲩⲛ ⲛ̄
ⲓ︦ⲥ︦ ⲡⲉⲭ︦ⲥ︦ ⲉ ⲃⲟⲗ ϩ︦ⲛ︦ ⲛⲉⲧ ⲙⲟⲟⲩⲧ • ⲉⲩⲕⲗⲏⲣⲟⲛⲟⲙⲉⲓ ⲛ̄
ⲁⲧ ⲧⲁⲕⲟ ⲁⲩⲱ ⲛ̄ ⲁⲧ ⲧⲱⲗⲙ̄ ⲉⲙⲉⲥϩⲱϭⲃ̄ ⲉⲩϩⲁⲣⲉϩ ⲉ ⲣⲟⲥ
ⲛⲏⲧⲛ̄ • ϩⲛ̄ ⲙⲡⲏⲩ︦ⲉ︦ Ⲛⲁⲓ ⲉⲧⲟⲩϩⲁⲣⲉϩ ⲉ ⲣⲟⲟⲩ ϩⲛ̄ ⲧϭⲟⲙ
ⲙ̄ ⲡⲛⲟⲩⲧⲉ ϩⲛ̄ ⲧⲡⲓ̈ⲥⲧⲓⲥ ⲙ̄ ⲡⲟⲩϫⲁⲓ • ⲉⲧ ⲥⲉⲃⲧⲱⲧ :-
ⲉ ⲡϭⲱⲗⲡ̄ ⲉ ⲃⲟⲗ ⲙ̄ ⲡⲉⲩⲟⲩⲟ̄ⲉⲓϣ ⲛ̄ϩⲁ︦ⲉ︦ • ⲡⲁⲓ ⲉⲧⲉⲧⲛ̄‐
ⲧⲉⲗⲏⲗ ⲛ̄ϩⲏⲧϥ̄ • ⲉ ⲁ̄ⲧⲉⲧⲛ̄ⲗⲩⲡⲉⲓ ⲧⲉⲛⲟⲩ ⲛ̄ ⲟⲩⲕⲟⲩⲓ •
Ⲉϣϫⲉ ϩⲟⲡⲥ̄ ⲡⲉ ⲉ ϩⲣⲁⲓ ϩⲛ̄ ϩⲉⲛⲡⲓ̈ⲣⲁⲥⲙⲟⲥ ⲉⲩϣⲟⲃⲉ • ϫⲉ
ⲕⲁⲥ ⲉⲩⲉ̄ϩⲉ ⲉ ⲧⲙⲛ︦ⲧ︦ⲥⲱⲧⲡ̄ • ⲛ̄ⲧⲉⲧⲛ̄ⲡⲓⲥⲧⲓⲥ • ⲉⲥⲧⲁⲏ︦ⲩ︦
ⲛ̄ϩⲟⲩⲟ • ⲉ̄ ⲡⲛⲟⲩⲃ ⲉⲧ ⲛⲁⲧⲁⲕⲟ • ⲡⲁⲓ ⲉ̄ϣⲁⲩⲇⲟⲕⲓⲙⲁⲍⲉ
ⲙ̄ⲙⲟϥ ϩⲓⲧⲙ̄ ⲡⲕⲱϩⲧ̄ • ⲉⲩⲧⲙⲁⲉⲓ︦ⲟ︦ ⲛⲏⲧⲛ̄ ⲙⲛ̄ ⲟⲩⲉⲟⲟⲩ
ⲙⲛ̄ ⲟⲩⲧⲁⲉⲓ̄ⲟ︦ • ϩⲙ̄ ⲡϭⲱⲗⲡ̄ ⲉ ⲃⲟⲗ ⲛ̄ ⲓ︦ⲥ︦ ⲡⲉⲭ︦ⲥ︦ • ⲡⲁⲓ
ⲙ̄ⲡⲉⲧⲛ̄ⲛⲁⲩ ⲉ ⲣⲟϥ ⲧⲉⲧⲛ̄ⲙⲉ ⲙ̄ⲙⲟϥ • ⲁⲩⲱ ⲡⲁⲓ ⲟⲛ
ⲧⲉⲛⲟⲩ • ⲛ̄ⲧⲉⲧⲛ̄ⲛⲁⲩ ⲁⲛ ⲉ ⲣⲟϥ • ⲉ̄ⲧⲉⲧⲛ̄ⲡⲓⲥⲧⲉⲩⲉ ⲇⲉ
ⲉ ⲣⲟϥ • ⲧⲉⲧⲛ̄ⲧⲉⲗⲏⲗ ϩⲛ̄ ⲟⲩⲣⲁϣⲉ ⲉϥϩⲏⲡ • ⲁⲩⲱ ⲉϥ‐
ⲧⲁⲉⲓⲏⲩ̄ • ⲉ̄ⲧⲉⲧⲛ̄ϫⲓ ⲙ̄ ⲡϫⲱⲕ ⲉ ⲃⲟⲗ ⲛ̄ ⲧⲡⲓⲥⲧⲓⲥ ⲡⲟⲩ‐
ϫⲁⲓ ⲛ̄ ⲛⲉⲧⲛ̄ⲯⲩⲭⲏ • Ⲉⲁⲩϣⲓⲛⲉ ⲁⲩⲱ ⲁⲩϩⲟⲧϩⲉⲧ • ⲉ̄ ⲧⲃⲉ
ⲡⲉⲓ ⲟⲩϫⲁⲓ ⲛ̄ϭⲓ ⲛⲉⲡⲣⲟⲫⲏⲧⲏⲥ • ⲛⲁⲓ ⲛ̄ⲧⲁ ⲡⲣⲟⲫⲏⲧⲉⲩⲉ •
ⲉ ⲧⲃⲉ ⲧⲉⲭⲁⲣⲓⲥ | ⲉⲧ ϫⲓ ⲉ ϩⲟⲩⲛ̄ ⲉ ⲣⲱⲧⲛ̄ ⲉⲩϣⲓⲛⲉ ϫⲉ
ⲉⲣⲉ ⲡⲉⲡⲛ︦ⲁ︦ ⲙ̄ ⲡⲉⲭ︦ⲥ︦ ⲉⲧ ⲛ̄ϩⲏⲧⲟⲩ • ϣⲁϫⲉ ⲉ̄ ⲁϣ ⲛ̄ⲟⲩⲟ̄‐
ⲉⲓϣ ⲉϥⲣ̄ ⲙⲛ̄ⲧⲣⲉ ϫⲓⲛ ⲛ̄ ϣⲟⲣ︦ⲡ︦ • ⲛⲙ̄ⲙⲟⲕϩ︦ⲥ︦ ⲉⲧ ⲛⲁϣⲱⲡⲉ
ⲙ̄ ⲡⲉⲭ︦ⲥ︦ • ⲙⲛ̄ ⲛⲉⲟⲟⲩ ⲉ̄ⲧ ⲛⲁϣⲱⲡⲉ ⲙⲛ︦ⲛ︦ⲥⲱⲟⲩ • ⲛⲁⲓ
ⲛ̄ⲧⲁϥ ⲟⲩⲱⲛ︦ϩ︦ ⲛⲁⲩ ⲉ ⲃⲟⲗ ϫⲉ ⲛⲉⲩⲇⲓⲁⲕⲟⲛⲉⲓ ⲙ̄ⲙⲟⲟⲩ
ⲁⲛ ⲛⲁⲩ ⲁⲗⲗⲁ ⲛⲏⲧⲛ̄ • ⲛⲁⲓ ⲛ̄ⲧⲁⲩⲧⲁⲙⲱⲧⲛ̄ ⲉ ⲣⲟⲟⲩ
ⲧⲉⲛⲟⲩ • ϩⲓⲧⲛ̄ ⲛⲉⲛⲧ ⲁⲩⲧⲁϣⲉⲟ̄ⲉⲓϣ ⲛⲏⲧⲛ̄ ⲙ̄ ⲡⲉⲡⲛ︦ⲁ︦ ⲉⲧ
ⲟⲩⲁⲁⲃ • ⲛ̄ⲧⲁⲩⲧⲛ̄ⲛⲟⲟⲩϥ ⲛⲏⲧⲛ̄ ⲉ ⲃⲟⲗ ϩⲛ̄ ⲧⲡⲉ • ⲛⲁⲓ
ⲉⲧ ⲉⲣⲉ ⲛⲁⲅⲅⲉⲗⲟⲥ ⲉⲡⲉⲑⲩⲙⲉⲓ ⲛ̄ ⲛⲁⲩ ⲉ ⲣⲟⲟⲩ •


### 0020

ⲠⲈⲠⲢⲀⲜⲒⲤ (Chap. x. 1-13)
Ⲛⲉⲩⲛ ⲟⲩⲣⲱⲙⲉ ⲇⲉ ϩⲛ̄ ⲕⲩⲥⲁⲣⲓⲁ ⲉ ⲡⲉϥⲣⲁⲛ ⲡⲉ ⲕⲟⲣ‐
ⲛⲏⲗⲓⲟⲥ • ⲟⲩϩⲉⲕⲁⲧⲱⲛⲧⲁⲣⲧⲁⲣⲭⲟⲥ (sic) ⲡⲉ ⲉ ⲃⲟⲗ ϩⲛ̄
ⲧⲉⲥⲡⲓⲣⲏ • ⲉⲧ ⲟⲩⲙⲟⲩⲧⲉ ⲉ ⲣⲟⲥ ϫⲉ ⲧϩⲩⲧⲁⲗⲓⲕⲉ • ⲟⲩⲉⲃ̄‐
ⲥⲉⲃⲏⲥ ⲡⲉ ⲉϥⲣ̄ ϩⲟⲧⲉ ϩⲏⲧϥ̄ ⲙ̄ ⲡⲛⲟⲩⲧⲉ • ⲙⲛ̄ ⲡⲉϥⲏⲓ ⲧⲏⲣϥ̄
ⲉϣⲁϥⲣ̄ ϩⲁϩ ⲙ̄ ⲙⲛ︦ⲧ︦ⲛⲁ̄ ⲙ̄ ⲡⲗⲁⲟⲥ • ⲁⲩⲱ ⲉϥⲥⲟⲡⲥⲡ̄ ⲙ̄
ⲡⲛⲟⲩⲧⲉ ⲛ̄ ⲟⲩⲟⲉⲓϣ ⲛⲓⲙ • ⲁϥⲛⲁⲩ ⲉⲩϩⲟⲣⲟⲙⲁ ϩⲛ̄
ⲟⲩⲱⲛϩ̄ ⲉ ⲃⲟⲗ • ⲙ̄ ⲡⲛⲁⲩ ⲛ̄ ϫⲡ̄ ⲯⲓⲧⲉ ⲙ̄ ⲡⲉϩⲟⲟⲩ •
ⲟⲩⲁⲅⲅⲉⲗⲟⲥ ⲛ̄ⲧⲉ ⲡⲛⲟⲩⲧⲉ ⲁϥⲃⲱⲕ ⲉ ϩⲟⲩⲛ ϣⲁ ⲣⲟϥ •
ⲁⲩⲱ ⲡⲉϫⲁϥ ⲛⲁϥ ϫⲉ ⲕⲟⲣⲛⲏⲗⲓ︦ⲉ︦ • ⲁⲩⲱ ⲛ ⲧⲉⲣⲉ ϥϭⲱϣⲧ̄
ⲉ ϩⲟⲩⲛ ⲛ̄ ϩⲣⲁϥ • ⲁϥⲣ̄ ϩⲟⲧⲉ ⲡⲉϫⲁϥ ⲛⲁϥ ϫⲉ ⲟⲩ
ⲡⲉⲧ ϣⲟⲟⲡ ⲡϫⲟⲉⲓⲥ :-Ⲡⲉϫⲁϥ ⲇⲉ ⲛⲁϥ ϫⲉ ⲛⲉⲕϣⲗⲏⲗ •
ⲙⲛ̄ ⲛⲉⲕⲙⲛ̄ⲧⲛⲁ̄ • ⲁⲩⲃⲱⲕ ⲉ ϩⲣⲁⲓ ⲉⲩⲣ̄ ⲡⲙⲉⲉⲩⲉ ⲛⲁⲕ
ⲙ̄ ⲡⲙ̄ⲧⲟ ⲉ ⲃⲟⲗ ⲙ̄ ⲡⲛⲟⲩⲧⲉ • Ⲧⲉⲛⲟⲩ ϭⲉ ⲙⲁ ϫⲟⲟⲩ ⲛ̄
ϩⲉⲛⲣⲱⲙⲉ ⲉ ϩⲣⲁⲓ | ⲉ ⲓⲟⲡⲡⲏ • ⲛⲅ̄ ⲧⲛ̄ⲛⲟⲟⲩ ⲛ̄ⲥⲁ ⲥⲓⲙⲱⲛ
ⲡⲉⲧⲉ ϣⲁⲩⲙⲟⲩⲧⲉ ⲉ ⲣⲟϥ ϫⲉ ⲡⲉⲧⲣⲟⲥ • ⲉϥⲟⲩⲏⲏϩ ϩⲁϩⲧⲏ
ⲛ̄ ⲛⲟⲩⲁ̄ ϫⲉ ⲥⲓⲙⲱⲛ ⲡⲃⲁⲕϣⲁⲣ • ⲡⲁⲓ ⲉ̄ⲣⲉ ⲡⲉϥⲏⲓ ϩⲓϫⲛ̄
ⲑⲁⲗⲗⲁⲥⲥⲁ • ⲛ̄ ⲧⲉⲣⲉ ⲡⲁⲅⲅⲉⲗⲟⲥ ⲇⲉ ⲃⲱⲕ ⲉⲧ ϣⲁϫⲉ
ⲛⲙ̄ⲙⲁϥ • ⲁϥⲙⲟⲩⲧⲉ ⲉ ⲥⲛⲁⲩ ⲛ̄ ⲛⲉϥϩⲙ̄ϩⲁⲗ ⲁⲩⲱ ⲟⲩ‐
ⲙⲁⲧⲟⲓ ⲛ̄ⲣⲙⲛ̄ⲛⲟⲩⲧⲉ • ⲉ ⲃⲟⲗ ϩⲛ̄ ⲛⲉⲧ ⲡⲣⲟⲥⲕⲁⲣⲧⲏⲣⲉⲓ
ⲉ ⲣⲟϥ • ⲁϥϫⲉ ϣⲁϫⲉ ⲛⲓⲙ ⲉ ⲣⲟⲟⲩ ⲁϥϫⲟⲟⲩ ⲥⲟⲩ ⲉ ϩⲣⲁⲓ
ⲉ ⲓⲟⲡⲡⲏ • ⲙ̄ ⲡⲉϥⲣⲁⲥⲧⲉ ⲇⲉ • ⲉⲩⲙⲟⲟϣⲉ ⲛ̄ϭⲓ ⲛⲉⲧ ⲙ̄‐
ⲙⲁⲩ • ⲛ̄ ⲧⲉⲣ ⲟⲩϩⲱⲛ ⲉ ϩⲟⲩⲛ ⲉ ⲧⲡⲟⲗⲓⲥ • ⲡⲉⲧⲣⲟⲥ ⲇⲉ ⲛ̄
ⲧⲉⲣⲉ ϥⲃⲱⲕ ⲉ ϩⲣⲁⲓ ⲉϫⲛ̄ ϫⲉⲛⲉⲡⲱⲣ ⲉ ϣⲗ︦ⲏ︦ⲗ︦ ⲙ̄ ⲡⲛⲁⲩ
ⲛ̄ ϫⲡ̄ ⲥⲟ︦ⲉ︦ • ⲁϥϩⲕ̄ⲟ ⲇⲉ ⲁϥⲣ̄ ϩⲛⲁϥ ⲉ ⲟⲩⲱⲙ • ⲉⲩⲥⲟⲃⲧⲉ
ⲇⲉ ⲛⲁϥ ⲁⲩⲉⲕⲥⲧⲁⲥⲓⲥ ϩⲉ ⲉ ϩⲣⲁⲓ ⲉ ϫⲱϥ • ⲁⲩⲱ ⲁϥⲛⲁⲩ
ⲉ ⲧⲡⲉ ⲉⲥⲟⲩⲏⲛ • ⲁⲩⲱ ⲉⲓ ⲟⲩⲥⲕⲉⲟⲥ (sic) ⲉϥⲙⲏⲣ ⲉ ⲡⲉϥⲧⲟⲟⲩ
ⲛ̄ⲧⲟⲡ ⲛ̄ⲑⲉ ⲛ̄ ⲟⲩⲛⲟϭ ⲛ̄ ϩⲃⲟⲥ ⲉⲩⲭⲁⲗⲁ ⲙ̄ⲙⲟϥ ⲉ ϩⲣⲁⲓ
ⲉϫⲙ̄ • ⲡⲕⲁϩ ⲉⲣⲉ ⲛ̄ⲧⲃⲛⲟⲟⲩ︦ⲉ︦ ⲧⲏⲣⲟⲩ ⲛ̄ϩⲏⲧϥ̄ ⲁⲩⲱ ⲛ̄ϫⲁ‐
ⲧϥ̄ⲉ ⲙ̄ ⲡⲕⲁϩ ⲙⲛ̄ ⲛ̄ϩⲁⲗⲁⲁⲧⲉ ⲛ̄ ⲧⲡⲉ • ⲁⲩⲥⲙⲏ ⲇⲉ ϣⲱⲡⲉ
ϣⲁ ⲣⲟϥ • ϫⲉ ⲧⲱⲟⲩⲛ ⲛⲅ̄ ⲡⲉⲧⲣⲉ ⲛⲉⲕϣⲱⲱⲧ ⲛⲅ̄ ⲟⲩⲱⲙ •


### 0021

ⲠϨⲨⲘⲞⲨⲀⲖⲘⲀ (Ps. cxlviii)
Ⲥⲙⲟⲩ ⲉ ⲡϫⲟⲉⲓⲥ ϩⲛ̄ ⲙ̄ⲡⲏⲩ︦︦ⲉ︦ • ⲥⲙⲟⲩ ⲉ ⲣⲟϥ ⲉ ⲃⲟⲗ
ϩⲛ̄ ⲛⲉⲧϫⲟⲥⲉ • ⲥⲙⲟⲩ ⲉ ⲣⲟϥ ⲛⲉϥⲁⲅⲅⲉⲗⲟⲥ ⲛⲉϥϭⲟⲙ
ⲧⲏⲣⲟⲩ • ⲥⲙⲟⲩ ⲉ ⲣⲟϥ • ⲥⲙⲟⲩ ⲉ ⲣⲟϥ ⲡⲣ︦ⲏ︦ • ⲙⲛ̄ ⲡⲟⲟϩ
ⲛ̄ⲥⲓⲟⲩ ⲙⲛ̄ ⲡⲟⲩⲟ︦ⲉ︦ⲓⲛ • ⲥⲙⲟⲩ ⲉ ⲣⲟϥ • ⲙ̄ⲡⲏⲩ︦ⲉ︦ ⲛ̄ ⲙ̄ⲡⲏⲩ︦ⲉ︦ •
ⲥⲙⲟⲩ ⲉ ⲣⲟϥ • ⲙⲁⲣⲉ ⲙⲟⲟⲩ ⲉⲧ ⲥⲟⲧⲡ̄ ⲛ̄ ⲙ̄ⲡⲏⲩ︦ⲉ︦ ⲙⲁ‐
ⲣⲟⲩ ⲥⲙⲟⲩ ⲧⲏⲣⲟⲩ ⲉ ⲡⲣⲁⲛ ⲙ̄ ⲡⲣⲁⲛ ⲙ̄ ⲡϫⲟⲉⲓⲥ|ϫⲉ ⲛ̄ⲧⲟϥ
ⲡⲉ ⲛ̄ⲧⲁϥϫⲟⲟⲥ ⲁⲩϣⲱⲡⲉ • ⲛ̄ⲧⲟϥ ⲡⲉⲡ̄ⲧ ⲁϥϩⲱⲛ ⲁⲩⲱ
ⲁⲩⲥⲱⲛ︦ⲧ︦ • ⲁϥⲧⲁϩⲟⲟⲩ ⲉ ⲣⲁⲧⲟⲩ ϣⲁ ⲉⲛⲉϩ ⲛ̄ ⲉⲛⲉϩ •
ⲁϥⲕⲁⲁⲩ ⲛ̄ⲟⲩⲡⲣⲟⲥⲧⲁⲅⲙⲁ ⲛ̄ⲛⲉ ⲩⲉⲓⲛⲉ • ⲥⲙⲟⲩ ⲉ ⲡϫⲥ̄
ⲉ ⲃⲟⲗ ϩⲙ̄ ⲡⲕⲁϩ • ⲛⲉⲇⲣⲁⲕⲱⲛ ⲙⲛ̄ ⲛ̄ⲛⲟⲩⲛ ⲧⲏⲣⲟⲩ
ⲡⲕⲱϩⲧ̄ • ⲧⲉⲭⲁ̄ⲗⲁⲥⲥⲁ (sic) • ⲡⲉⲭⲩⲱⲛ ⲡⲉⲕⲗⲩⲥⲧⲁⲗⲟⲥ
ⲡⲉⲡⲛ︦ⲁ̄ ⲛ̄ϩⲁⲧⲏⲩ • ⲉⲧ ⲉⲓⲣⲉ ⲙ̄ ⲡⲉϥϣⲁϫⲉ • ⲛ̄ⲧⲟⲩⲓⲏ
ⲙⲛ̄ ⲛ̄ⲥⲉⲃⲧ̄ ⲧⲏⲣⲟⲩ • ⲙⲛ̄ ⲛ̄ϣⲏⲛ ⲛ̄ⲣⲉϥϯ ⲕⲁⲣⲡⲟⲥ ⲙⲛ̄
ⲛ̄ⲕⲉⲇⲣⲟⲥ ⲛⲉⲑⲩⲣⲓⲟⲛ • ⲙⲛ̄ ⲛ̄ⲧⲃ̄ⲛⲟⲟⲩⲉ ⲛ̄ϫⲁⲧⲃⲉ ⲙⲛ̄ ⲛ̄ϩⲁ‐
ⲗⲁⲁⲧⲉ • ⲛⲉⲣⲣⲱⲟⲩ ⲙ̄ ⲡⲕⲁϩ ⲛ̄ⲗⲁⲟⲥ ⲛⲓⲙ ⲛⲓ̈ⲙ (sic) ⲉⲛ‐
ⲁⲣⲭⲱⲛ • ⲙⲛ̄ ⲛ̄ⲣⲉϥϯϩⲁⲡ ⲛ̄ϩⲣϣⲓⲣⲉ ⲙⲛ̄ ⲛ̄ⲡⲁⲣⲑⲉⲛⲟⲥ
ⲛ̄ϩⲗ̄ⲗⲟ ⲙⲛ̄ ⲛ̄ϣⲏⲣⲉ ϣⲏⲙ • ⲙⲁⲣⲟⲩ ⲥⲙⲟⲩ ⲧⲏⲣⲟⲩ ⲉ
ⲡⲣⲁⲛ ⲙ̄ ⲡϫⲟⲉⲓⲥ • ϫⲉ ⲁ ⲡⲉϥⲣⲁⲛ ϫⲓⲥⲉ ⲙⲁⲩⲁⲁϥ :-:-:-
ⲠⲈⲨⲀⲄⲄⲈⲖⲒⲞⲚ Ⲛ̄ ⲔⲀⲦⲀ ⲖⲞⲨⲔⲀⲤ •
(Chap. xiv. 1-15)
Ⲁⲥϣⲱⲡⲉ ⲇⲉ ϩⲙ̄ ⲡⲧⲣⲉϥⲃⲱⲕ ⲉ ϩⲟⲩⲛ ⲉ̄ ⲡⲏⲓ ⲛ̄ⲟⲩ[ⲁⲣ]‐
ⲭⲱⲛ ⲙ̄ ⲫⲁⲣⲓⲥⲁⲓⲟⲥ • ϩⲙ̄ ⲡⲥⲁⲃⲁⲧⲱⲛ ⲉ̄ ⲟⲩⲉⲙ ⲟⲩⲟ̄ⲉⲓⲕ :-
ⲛ̄ⲧⲟⲟⲩ ⲇⲉ ⲛⲉⲩⲡⲁⲣⲁⲧⲏⲣⲉⲓ ⲉ̄ ⲣⲟϥ ⲡⲉ:-Ⲛⲉⲩⲛ̄ ⲟⲩⲣⲱⲙⲉ
ⲇⲉ ⲛ̄ϩⲩⲇⲣⲟⲡⲓⲕⲟⲥ ϩⲁ ⲧⲉϥϩⲏ̄ Ⲁ ⲓ︦ⲥ︦ ⲟⲩⲱ̄ϣⲃ̄ ⲡⲉϫⲁϥ ⲛ̄
ⲛ̄ⲛⲟⲙⲓⲕⲟⲥ • ⲙⲛ̄ ⲛⲉⲫⲁⲣⲓⲥⲁⲓⲟⲥ • ⲉϥϫⲱ ⲙ̄ⲙⲟⲥ • ϫⲉ
ⲉⲛ ⲉⲝⲉⲥⲧⲉⲓ ⲉ ⲣ̄ ⲡⲁϩⲣⲉ ϩⲙ̄ ⲡⲥⲁⲃⲃⲁⲧⲱⲛ • ϫⲓⲛ ⲟⲩⲕ


### 0022

ⲉⲝⲉⲓⲥⲧⲉ • ⲛ̄ⲧⲟⲟⲩ ⲇⲉ ⲁⲩⲕⲁ ⲣⲱⲟⲩ • ⲁϥⲁⲙⲁϩⲧⲉ ⲇⲉ
ⲙ̄ⲙⲟϥ ⲁϥⲧⲁⲗϭⲟϥ ⲁϥⲕⲁⲁϥ ⲉ ⲃⲟⲗ • ⲡⲉϫⲁϥ ⲇⲉ ⲛⲁⲩ
ϫⲉ ⲛⲓⲙ ⲛ̄ϩⲏⲧ ⲧⲏⲩⲧⲛ̄ ⲡⲉⲧ ⲉ|ⲣⲉ ⲡⲉϥϣⲏⲣⲉ • ⲏ̄ ⲡⲉϥ‐
ⲙⲁⲥⲉ ⲛⲁϩⲉ ⲉⲩϣⲱⲧⲉ :-ⲙⲏ ⲛϥ︦ⲛ︦ⲧϥ̄ ⲁⲛ ⲉ ϩⲣⲁⲓ
ⲛ̄ⲧⲉⲩⲛⲟⲩ ⲙ̄ ⲡⲉϩⲟⲟⲩ ⲙ̄ ⲡⲥⲁⲃⲃⲁⲧⲱⲛ • ⲁⲩⲱ ⲙ̄ⲡ
ⲟⲩⲉϣϭⲙ̄ϭⲟⲙ • ⲉ ⲟⲩⲟ̄ϣⲃ︦ϥ︦ ⲛ̄ ⲛⲁϩⲣⲛ̄ ⲛⲁⲓ • Ⲁϥϫⲱ ⲇⲉ
ⲛ̄ⲟⲩⲡⲁⲣⲙ̄ⲃⲟⲗⲏ ⲛ̄ ⲛⲁϩⲣ︦ⲛ︦ ⲛⲉⲧ ⲧⲁϩ︤ⲙ︥ • ⲉϥⲛⲁⲩ ⲉ ⲑⲉ
ⲉⲧⲟⲩⲥⲱⲧⲡ̄ ⲛⲁⲩ ⲛ ⲙ̄ⲙⲁ ⲛ̄ⲛⲟϫⲟⲩ ⲛ̄ ⲧⲡⲉ • ⲉϥϫⲱ
ⲙ̄ⲙⲟⲥ ⲛⲁⲩ ϫⲉ ϩⲟⲧⲁⲛ • ⲉⲣϣⲁⲛ ⲟⲩⲁ̄ ⲧⲁϩⲙⲉ̄ⲕ ⲙ̄ⲡⲉⲣ
ⲛⲟϫⲕ̄ ⲛ̄ⲧⲡⲉ • ⲙⲏ ⲡⲟⲧⲉ ⲁϥⲧⲉϩ︦ⲙ︦ ⲟⲩⲁ̄ ⲉϥⲧⲁⲉⲓⲏⲩ̄ ⲉ
ⲣⲟⲕ • ⲛϥ̄ⲉⲓ ⲛϭⲓ ⲡⲉⲛⲧ ⲁϥⲧⲁϩⲙⲉ︦ⲕ̄ ⲛⲙ̄ⲙⲁϥ ⲛϥ̄ⲙⲟⲩⲧⲉ
ⲉ ⲣⲟⲕ • ⲛϥ̄ϫⲟⲟⲥ ⲛⲁⲕ • ϫⲉ ⲕⲁ ⲡⲙⲁ ⲙ̄ ⲡⲁⲓ • ⲧⲟⲧⲉ
ⲕⲛⲁⲁⲣⲭⲉⲓ ϩⲛ̄ ⲟⲩϣⲓⲡⲉ • ⲉϫⲓ ⲙ̄ ⲡⲙⲁ ⲛ̄ ϩⲁ︦ⲉ︦ :-ⲁⲗⲗⲁ
ⲉⲩϣⲁⲛⲧⲁϩⲙⲉⲕ ⲃⲱⲕ ⲛⲅ̄ ⲛⲟϫⲕ̄ ϩⲙ̄ ⲡⲙⲁ ⲛ̄ ϩⲁ︦ⲉ︦ • ϫⲉ
ⲕⲁⲥ ⲉⲣϣⲁⲛ ⲡⲉⲛⲧ ⲁϥⲧⲁϩⲙⲉ︤ⲕ︥ • ⲉⲓ ⲛϥ̄ϫⲟⲟⲥ ⲛⲁⲕ • ϫⲉ
ⲡⲉϣⲃⲏⲣ ⲟ̄ⲗⲕ̄ ⲉ ϩⲣⲁⲓ ⲉ ⲡϫⲓⲥⲉ • ⲧⲟⲧⲉ ⲟⲩⲛ̄ ⲟⲩⲉⲟⲟⲩ
ⲛⲁϣⲱⲡⲉ ⲛⲁⲕ ⲙ̄ ⲡⲙ̄ⲧⲟ ⲉ ⲃⲟⲗ ⲛ̄ⲛⲉⲧⲛⲏϫ ⲛⲙ̄ⲙⲁⲕ
ⲧⲏⲣⲟⲩ ϫⲉ ⲟⲩⲟⲛ ⲛⲓⲙ ⲉⲧ ϫⲓⲥⲉ ⲙ̄ⲙⲟϥ ⲥⲉⲛⲁⲑⲃ̄ⲃⲓⲟϥ •
ⲡⲉⲧⲑⲃ̄ⲃⲓⲟ̄ ⲇⲉ ⲙ̄ⲙⲟϥ ⲥⲉⲛⲁϫⲓⲥⲧϥ̄ :-Ⲡⲉϫⲁϥ ⲟⲛ ⲙ̄
ⲡⲉⲛⲧ ⲁϥⲧⲁϩⲙⲉϥ • ϫⲉ ⲉⲕϣⲁⲛⲣ̄ ⲟⲩⲁ̄ⲣⲓⲥⲧⲱⲛ • ⲏ̄ ⲟⲩⲇⲓⲡ‐
ⲛⲟⲛ • ⲙ̄ⲡⲣ̄ ⲙⲟⲩⲧⲉ ⲉⲛⲉⲕϣⲃⲏⲣ • ⲟⲩⲇⲉ ⲛⲉⲕⲥⲛⲏⲩ • ⲟⲩⲇⲉ
ⲛ̄ⲣⲙ̄ⲙⲁⲟ̄ ⲉⲧ ϩⲓⲧⲟⲩⲱⲕ • ⲟⲩⲇⲉ ⲛⲉⲕⲥⲩⲅⲅⲉⲛⲏⲥ • ⲙⲏ̄
ⲡⲟⲧⲉ ϩⲱⲟⲩ ⲛ̄ⲥⲉⲧⲁϩⲙⲉⲕ ⲛ̄ⲧⲉ ⲟⲩⲧⲟⲩⲉⲓⲟ̄ ϣⲱⲡⲉ ⲛⲁⲕ •
ⲁⲗⲗⲁ ⲉⲕ|ϣⲁⲛⲣ̄ ⲟⲩϣⲟⲡⲥ̄ • ⲧⲉϩⲙ̄ ⲛ̄ϩⲏⲕⲉ ⲙⲛ̄ ⲛⲉⲧ
ⲙⲟⲕϩ̄ ⲙⲛ̄ ⲛ̄ϭⲁⲗ︦ⲉ︦ ⲙⲛ̄ ⲛ︤ⲃⲗ̄ⲗⲉ ⲁⲩⲱ ⲕⲛⲁϣⲱⲡⲉ ⲙ̄
ⲙⲁⲕⲁⲣⲓⲟⲥ • ϫⲉ ⲙⲛ̄ⲧⲁⲩ ⲙ̄ⲙⲁⲩ ⲉ̄ ⲧⲱⲱⲃⲉ ⲛⲁⲕ • ⲥⲉⲛⲁ‐
ⲧⲟⲟⲃⲟⲩ ⲛⲁⲕ ϩⲛ̄ ⲧⲁⲛⲁⲥⲧⲁⲥⲓⲥ ⲛ̄ ⲛ̄ⲇⲓⲕⲁⲓⲟⲥ • ⲁ̄ ⲟⲩ︦ⲁ︦ ⲇⲉ
ⲛ̄ ⲛⲉⲧ ⲛⲏϫ ⲛⲙ̄ⲙⲁϥ ⲥⲱⲧⲙ̄ ⲉ ⲛⲁⲓ̈ ⲡⲉϫⲁϥ ⲛⲁϥ ϫⲉ
ⲛⲁⲓⲁ̄ⲧϥ̄ ⲙ̄ ⲡⲉⲧ ⲛⲁⲟⲩⲱⲙ ⲛ̄ⲟⲩⲟⲉⲓⲕ ϩⲛ̄ ⲧⲙⲛ̄ⲧⲉⲣⲟ ⲙ̄


### 0023

Ⲡⲁⲓ ⲡⲉ ⲡⲉⲣⲏⲧ • ⲁⲩⲱ ⲡⲇⲱⲣⲟⲛ ⲉⲛⲁⲡⲉⲣⲁⲧⲟⲛ ⲛ̄ ⲧⲁ
ⲙⲁⲓⲛⲟⲩⲧⲉ ⲛ̄ ⲥⲱⲛⲉ ⲕⲟⲩⲛⲧⲓⲧⲉ (?) ⲧϣⲉⲉⲣⲉ ⲙ ⲡⲙⲁⲕⲁ‐
ⲣⲓⲟⲥ [name wanting] ϩⲛ̄ ⲧⲡⲟⲗⲓⲥ ⲣ̄ⲙⲟⲛ︤ⲧ︥ • ⲁⲥϥⲓ ⲡⲉϥⲓ (?)
ⲣⲟⲟⲩϣ ϩⲛ̄ ⲛⲉⲥϩⲓⲥⲉ ⲙ̄ⲙⲓⲛ ⲙ̄ⲙⲟⲥ • ⲁⲥⲧⲁⲁϥ ⲉ ϩⲟⲩⲛ
ⲉ ⲡⲧⲟⲡⲧⲟⲡⲟⲥ(sic) ⲙ̄ ⲡⲁⲣⲭⲁⲅⲅⲉⲗⲟⲥ ⲙⲓⲭⲁⲏⲗ ⲙ̄▨▨▨
ϩⲁ ⲡⲟⲩϫⲁⲓ ⲛ̄ ⲧⲉⲥⲯⲩⲭⲏ ⲙⲛ̄ ⲧⲁ ⲡⲉⲥϩⲁⲓ ⲙⲛ̄ ⲧⲁ ⲛⲉⲥ‐
ϣⲏⲣⲉ • ϫⲉ ⲕⲁⲥ ⲉⲣⲉ ⲡⲁⲣⲭⲁⲅⲅⲉⲗⲟⲥ ⲙⲓⲭⲁⲏⲗ
ⲛⲁⲥⲙⲟⲩ ⲉ ⲣⲟⲥ ⲙⲛ̄ ⲡⲉⲥϩⲁⲓ ⲙⲛ̄ ⲛⲉⲥϣⲏⲣⲉ • ⲛ̄ⲑⲉ
ⲛ̄ⲧⲁϥⲥⲙⲟⲩ ⲉ ⲛⲉⲛⲉⲓⲟⲧⲉ ⲙ̄ ⲡⲡⲁⲧⲣⲓⲁⲣⲭⲏⲥ • ⲁⲃⲣⲁ‐
ϩⲁⲙ ⲙⲛ̄ ⲓⲉⲥⲁⲕ • ⲙⲛ̄ ⲓⲁⲕⲱⲃ • ⲙⲛ̄ ⲥⲁⲣⲣⲁ • ⲙⲛ̄
ϩⲉⲣⲉ[ⲃⲉ]ⲕⲕⲁ • ⲙⲛ̄ ⲗⲓⲁ • ⲙⲛ̄ ϩⲣⲁⲭⲏⲗ • ⲁⲩⲱ ⲉⲩϣⲁⲛⲉⲓ
ⲉ ⲃⲟⲗ ϩⲙ̄ ⲡⲉⲓ ⲃⲓⲟⲥ ⲛ̄ⲧⲉ ⲡⲁⲣⲭⲁⲅⲅⲉⲗⲟⲥ ⲉⲧ ⲟⲩⲁⲁⲃ
ⲙⲓⲭⲁⲏⲗ ϫⲓ ϩⲙⲟⲧ ⲉ ϩⲣⲁⲓ ⲉ ϫⲱⲟⲩ • ⲛϥ̄ⲧⲟⲩϫⲟⲟⲩ
ⲉⲛⲕⲟⲗⲁⲥⲓⲥ ⲉⲧ ϩⲁ ϩⲟⲧⲉ • ⲛϥ̄ϫⲓⲧⲟⲩ ⲉ ϩⲟⲩⲛ ⲙ̄ ⲙⲁ ⲛ
ⲙ̄ⲧⲟⲛ ⲛ̄ ⲧⲙⲛ︦ⲧ̄ⲉⲣⲟ ⲛ ⲙ̄ⲡⲏⲩⲉ • ⲛϥ̄ⲧ ⲙ̄ⲙⲟⲟⲩ ⲉ ⲃⲟⲗ ϩⲙ̄
ⲡϣⲏⲛ ⲙ̄ ⲡⲱⲛϩ̄ • ⲛϥ̄ⲁⲁⲩ ⲛⲙ̄ⲡϣⲁ ⲛ̄ ⲥⲱⲧⲙ̄ ⲉ ⲧⲉⲥⲙⲏ
ⲙ̄ ⲙⲁⲕⲁⲣⲓⲟⲛ ⲉⲧ ⲙⲉϩ ⲛ̄ ⲣⲁϣⲉ ϩⲓ ⲉⲩⲫⲣⲟⲥⲩⲛⲏ ϫⲉ
ⲁⲙⲏⲓⲧⲛ̄ ⲛⲉⲧ ⲥⲙⲁⲙⲁⲁⲧ ⲛ̄ⲧⲉ ⲡⲁ ⲉⲓⲱⲧ ⲛ̄ⲧⲉⲧⲛ̄ⲕⲗⲏ‐
ⲣⲟⲛⲟⲙⲉⲓ ⲛ̄ ⲧⲙⲛ︦ⲧ︦ⲉⲣⲟ ⲛ̄ⲧⲁⲩⲥⲃ̄ⲧⲱⲧⲥ̄ ⲛⲏⲧⲛ̄ ϫⲓⲛ ⲧⲕⲁ‐
ⲧⲁⲃⲟⲗⲏ ⲙ ⲡⲕⲟⲥⲙⲟⲥ • ⲁⲛⲟⲛ ⲙⲛ̄ ⲡⲅⲉⲛⲟⲥ ⲧⲏⲣϥ̄ ⲛ̄
ⲛⲉⲭⲣⲓⲥϯⲁⲛⲟⲥ • ⲁⲙⲏⲛ • ⲁⲙⲏⲛ • ⲉϥⲉϣⲱⲡⲉ •
ⲧⲉⲗⲓⲟⲩ ⲙⲛ ⲟⲩⲙϣⲓⲣ ⲥⲟⲩ ⲏ̄
ⲧⲟⲛ ⲁⲅⲓⲟⲛ ⲙⲁⲣⲧ ⲭ︦ϥ︦ⲑ︦ • ⲥⲁⲣⲁ‐
ⲕⲉⲛⲟⲥ ⲧ︦ⲟ︦ⲁ︦
ⲁⲛⲟⲕ ⲡⲉⲓ ⲉⲗⲁⲭⲓⲥ‐
ⲧⲟⲥ ⲙⲁⲣⲕⲟⲥ ⲇⲓ[ⲁ]ⲕ[ⲟⲛⲟⲥ] ⲅⲣⲁⲯⲁⲥ
ϣⲗⲏⲗ ⲉϫⲱⲓ ⲛⲁⲅⲁⲡⲏ •