### 0001

........ Ⲡⲛⲟⲩⲧⲉ ϩⲱⲛ ⲉⲧⲟⲟⲧ ϫⲉ ⲧⲁⲗⲟ ⲙⲡⲉⲕϣⲏⲣⲉ ⲛⲁⲓ
ⲛⲑⲩⲥⲓⲁ. ϯⲟⲩⲉϣⲕ ⲱ ⲡⲁϣⲏⲣⲉ ⲁⲗⲗⲁ ϯⲟⲩⲉϣ ⲡⲛⲟⲩⲧⲉ
ⲙⲡⲁⲣⲁⲣⲟⲕ. ⲡⲉϫⲉ ⲉⲓⲥⲁⲁⲕ ϫⲉ ⲉⲧⲃⲉ ⲟⲩ ⲛⲧⲟⲟⲩⲛ ⲙⲡⲉⲕϫⲓ
ⲛⲓⲥⲙⲁⲏⲗ ⲁⲗⲗⲁ ⲁⲣⲏⲩ ⲉⲕⲟⲩⲉϣ ⲙⲟⲟⲩⲧ ⲉⲧⲃⲉ ⲡⲛⲁⲩ ⲛⲧⲁ‐
ⲧⲙⲁⲁⲩ ⲙⲓϣⲉ ⲛⲙⲙⲁⲕ ϫⲉ ⲛⲟⲩϫ ⲛⲧⲉⲓϩⲙϩⲁⲗ ⲉⲃⲟⲗ ⲙⲛ
ⲡⲉⲥϣⲏⲣⲉ ⲉϣⲱⲡⲉ ⲉϩⲉ ⲱ ⲡⲁⲉⲓⲱⲧ ϯⲡⲁⲣⲁⲕⲁⲗⲉⲓ ⲙⲙⲟⲕ ⲙⲡⲣ‐
ⲙⲟⲩⲟⲩⲧ ⲙⲙⲟⲓ. ⲙⲙⲟⲛ ⲛⲧⲁⲕⲉⲣ ⲡⲙⲉⲉⲩⲉ ⲙⲡⲛⲁⲩ ⲛⲧⲁ ⲁⲃⲓ‐


### 0002

ⲙⲉⲗⲉⲕ ϥⲓ ⲛⲧⲁⲙⲁⲁⲩ ⲛⲧⲟⲟⲧⲕ ⲛⲧⲁⲕϫⲉ ⲟⲩϣⲁϫⲉ ⲙⲛ ⲥⲁⲣ‐
ⲣⲁ. ⲉⲕⲟⲩⲱϣ ⲉϩⲟⲩⲣⲱⲱⲥ ⲙⲡⲕⲁⲣⲡⲟⲥ ⲛϩⲉⲧⲥ. ⲛⲁϣ ⲛϩⲉ ⲉⲣⲉ
ⲧⲁϭⲣⲏⲛ ⲉⲧⲙⲡⲉⲥⲙⲓ = (col. 2) = ⲥⲉ ⲉⲛⲉϩ ⲛⲥⲁ ⲟⲩϣⲏⲣⲉ
ⲛⲟⲩⲱⲧ ⲛⲁⲥⲟⲗⲥⲉⲗ ⲉⲩϣⲁⲛϫⲓ ⲡⲟⲩⲱ ⲛⲁⲥ ϫⲉ ⲁⲩⲙⲟⲩⲟⲩⲧ
ⲙⲡⲟⲩϣⲏⲣⲉ ϩⲓϫⲛ ⲛⲧⲟⲟⲩ ⲡⲁⲓ ⲛⲧⲁⲣϫⲡⲟϥ ϩⲛ ⲧⲟⲩⲙⲛⲧϩⲗ-
ⲗⲱ. ⲛⲓⲙ ⲡⲉⲧⲛⲁϫⲓ ⲡⲟⲩⲱ ⲛⲥⲁⲣⲣⲁ ϩⲛ ⲧⲉⲥⲕⲩⲛⲏ ϫⲉ ⲧⲱⲟⲩⲛ
ⲉⲁⲙⲏ ⲛⲧⲉⲣⲛⲁⲩ ⲉⲡⲕⲁⲣⲡⲟⲥ ⲛϩⲏⲧⲉ ⲉⲣⲉ ⲧϭⲟⲣⲧⲉ ⲕⲏ ϩⲓϫⲙ
ⲡⲉϥⲙⲟⲕϩ ϩⲛ ⲧϭⲓϫ ⲛⲟⲩϣⲙⲙⲟ ⲁⲛ. ⲁⲗⲗⲁ ϩⲛⲧϭⲓϫ ⲙⲡⲉ‐
ϥⲉⲓⲱⲧ ⲙⲙⲓⲛ ⲙⲙⲟϥ. ⲙⲉⲛ ⲟⲩϩⲁⲗⲏⲧ ϩⲙ ⲡⲉⲓⲙⲁ ⲙⲡⲟⲟⲩ
ⲛϥϫⲓ ⲡⲟⲩⲱ ⲛⲓⲥⲁⲁⲕ ⲛⲥⲁⲣⲣⲁ ⲧⲉϥⲙⲁⲁⲩ ⲛϥϫⲟⲟⲥ ⲛⲁⲥ ϫⲉ
ⲁⲙⲏⲓ ⲛⲧⲉⲣⲛⲁⲩ ⲉⲡⲧⲁⲡⲣⲟ ⲛⲧⲁⲣⲥⲱ ϩⲛ ⲟⲩⲉⲕⲓⲃⲉ ⲛⲧⲁⲥⲱϣ
ⲉⲃⲟⲗ ⲙⲡⲟⲩⲥⲱⲧⲙ ⲉⲣⲟⲥ ϩⲛ ⲧⲉⲥⲁⲛⲁⲅⲕⲏ. ⲛⲓⲙ ⲡⲉⲧⲛⲁϫⲓ
ⲡⲟⲩⲱ ϣⲁ ⲧⲁⲙⲁⲁⲩ ⲛϥϫⲟⲟⲥ ⲛⲁⲥ ϫⲉ ⲓⲥⲁⲁⲕ (verso) ⲡⲉⲛ‐
ⲧⲁϥⲉⲣ ⲯⲓⲥ ⲛⲉⲃⲟⲧ ϩⲛⲧⲟⲩⲕⲁⲗⲁϩⲏ ϣⲓⲛⲉ ⲉⲣⲟ ϫⲉ ⲡⲉϥϩⲁⲉ
ⲛⲥⲟⲡ ⲡⲉ ⲡⲁⲓ ⲉⲛⲁⲩ ⲉⲣⲟ. ⲙⲏⲛ ⲟⲩⲉⲙⲕⲁϩⲛϩⲏⲧ ⲁⲛ ⲡⲉ ⲡⲁⲓ ⲱ
ⲡⲁⲉⲓⲱⲧ ⲛⲧⲉ ⲧⲁⲙⲁⲁⲩ ⲉ ⲛⲉϣⲏⲣⲉ ⲛⲧϩⲙϩϩⲁⲗ ⲙⲛ ⲛⲁ‐


### 0003

ⲭⲓⲧⲧⲟⲩⲣⲁ ϩⲙ ⲡⲉⲥⲏⲓ ⲉⲣⲉ ⲉⲓⲥⲁⲁⲕ ⲡⲉⲥϣⲏⲣⲉ ⲱ ⲛⲕⲱⲛⲥ
ϩⲓϫⲛ ⲛⲧⲟⲟⲩ. ⲙⲏⲛ ⲟⲩϫⲡⲟ ⲁⲛ ⲛϩⲏⲧⲕ ⲡⲉ ⲉⲓⲥⲙⲁⲏⲗ ⲙⲛ
ⲛϣⲏⲣⲉ ⲛⲭⲓⲧⲧⲟⲩⲣⲁ. ⲁϩⲣⲟⲓ ⲁⲛⲟⲕ ⲡⲁⲣⲁⲣⲟⲟⲩ. ⲉⲕⲟⲩⲱϣ
ⲉⲉⲓⲛⲉ ⲛⲟⲩⲙⲛⲧϩⲗⲗⲱ ⲉⲥϩⲏϣ ⲛⲧⲁⲙⲁⲁⲩ. ⲙⲛⲛⲥⲁ ⲛⲁⲓ ⲇⲉ
ⲧⲏⲣⲟⲩ ⲉϥϫⲱ ⲙⲙⲟⲟⲩ ⲙⲡⲉϥⲉⲓⲱⲧ ⲉⲣⲉ ⲧⲉϥⲟⲩⲛⲁⲙ ϩⲉⲛ
ⲕⲟⲩⲟⲩⲛⲧϥ ⲉϥⲟⲩⲱϣ ⲉⲡⲟⲗϫϥ ⲉⲃⲟⲗ. ⲡⲉϫⲁϥ ⲛϭⲓ ⲁⲃⲣⲁϩⲁⲙ
ϫⲉ ⲉⲓϣⲁⲛϫⲓ ⲛⲓⲥⲙⲁⲏⲗ ⲡⲛⲟⲩⲧⲉ (ⲥⲟl. 2) ........ ⲡⲉⲕ ⲟⲩⲱϣ
ⲡⲉ ⲡⲁⲓ ⲙⲛ ⲥⲁ ⲉⲧⲣⲉⲕϫⲓ ⲙⲡϣⲏⲣⲉ ⲛⲧϩⲙϩⲁⲗ ϩⲁⲑⲉ ⲙⲡⲁⲧⲁ
ϫⲛⲟⲩⲕ ⲉⲓϣⲁⲛϫⲓ ⲙⲡϣⲏⲣⲉ ⲛⲭⲉⲧⲧⲟⲩⲣⲁ ϯⲉⲣϩⲟⲧⲉ ϫⲛ‐
ⲛⲉϥϫⲟⲟⲥ ⲛⲁⲓ ⲛϭⲓ ⲡⲛⲟⲩⲧⲉ ϫⲉ ⲁⲕⲕⲁ ⲡϣⲏⲣⲉ ⲛⲧⲉⲕⲕⲗⲏ‐
ⲣⲟⲛⲟⲙⲓⲁ ⲉⲃⲟⲗ ⲁⲕⲕⲱⲛⲥ ⲙⲡⲉⲧⲙⲡⲓϩⲱⲛ (1) ⲉⲧⲟⲟⲧⲕ ϫⲉ
ⲕⲟⲛⲥϥ. ⲛⲁⲓ ⲇⲉ ⲛⲧⲉⲣⲉϥϫⲟⲟⲩ ⲛϭⲓ ⲁⲃⲣⲁϩⲁⲙ ⲁϥⲉⲛ ⲧⲟⲟⲧϥ
ⲉϫⲙ ⲡⲙⲟⲕϩ ⲛⲓⲥⲁⲁⲕ ⲉϥⲟⲩⲱϣ ⲉⲕⲟⲛⲥⲉϥ. ⲉⲓⲥⲁⲁⲕ ⲇⲉ ⲛⲧⲉ‐
ⲣⲉϥⲛⲁⲩ ⲉⲧϭⲟⲣⲧⲉ ⲉⲥⲕⲏ ⲉϫⲱϥ ⲁϥϣⲧⲁⲙ ⲛⲛⲉϥⲃⲁⲗ ⲉⲧⲃⲉ


### 0004

ⲧⲁⲛⲁⲅⲕⲏ ⲙⲡⲙⲟⲩ. ⲛⲧⲉⲩⲛⲟⲩ ⲛⲧⲁ ⲧϭⲟⲣⲧⲉ ⲧⲁϩⲟϥ ⲁⲥⲃⲱⲗ
ⲉⲃⲟⲗ ⲛⲑⲉ ⲛⲟⲩⲙⲟⲩⲗϩ ⲛⲁϩⲣⲉⲛ ⲛⲟⲩⲕⲱϩⲧ (fol. 2) ........
ⲛϩⲏⲧ. ϫⲉ ⲁⲣⲏⲩ ⲛⲧⲁⲡⲛⲟⲩⲧⲉ ϭⲱⲛⲧ ⲉⲣⲟⲓ ϫⲉ ⲁⲓⲕⲁⲧⲉⲭⲉⲓ
ϣⲁⲛⲧⲉ ⲛⲁⲓ ⲧⲏⲣⲟⲩ ϣⲱⲡⲉ. ⲁⲗⲗⲁ ⲁϥⲥⲱⲧⲙ ⲉⲡⲛⲟⲩⲧⲉ ⲉϥϫⲱ
ⲙⲙⲟⲥ ⲛⲁϥ ϫⲉ ⲁⲃⲣⲁϩⲁⲙ ⲁⲃⲣⲁϩⲁⲙ ⲁⲓⲉⲓⲙⲉ ⲉⲡⲉⲕⲟⲩⲱϣ
ⲉϩⲟⲩⲛ ⲉⲣⲟⲓ ⲙⲡⲟⲟⲩ. ⲁⲗⲗⲁ ⲉⲡⲙⲁ ⲛⲓⲥⲁⲁⲕ ⲡⲉⲕϣⲏⲣⲉ ⲉⲓⲥ
ⲟⲩⲉⲥⲟⲟⲩ ⲛⲁⲧⲙⲓⲥⲉ ⲙⲙⲟϥ ϩⲛ ⲟⲩⲙⲁⲁⲩ ⲉϥⲙⲉⲣ ⲉϩⲟⲩⲛ ⲉⲩ‐
ϣⲏⲛ ϫⲉ ⲥⲁⲃⲉⲕ. ⲙⲙⲟⲛ ⲛϫⲓⲛ ⲧⲉⲩⲛⲟⲩ ⲛⲧⲁⲕⲕⲁ ⲧⲉⲕⲟⲩⲉⲣⲏ‐
ⲧⲉ ϩⲓϫⲙ ⲡⲧⲟⲟⲩ ⲙⲛ ⲡⲉⲕϣⲏⲣⲉ ⲁⲧⲉⲕⲑⲩⲥⲓⲁ ⲉⲓ ⲉϩⲣⲁⲓ ϣⲁⲣⲟⲓ.
ⲁⲗⲗⲁ ⲁⲓⲟⲩⲱϣ ⲉⲇⲟⲕⲓⲙⲁⲍⲉ ⲙⲙⲟⲕ ϫⲉ ⲕⲛⲁⲧⲁⲗⲟϥ ϫⲓⲛⲉ
ⲙⲙⲟⲛ. ⲛⲁⲓ ⲇⲉ ⲛⲧⲉⲣⲉ ⲁⲃⲣⲁϩⲁⲙ ⲥⲱⲧⲙ ⲉⲣⲟⲟⲩ ⲁϥⲕⲁ ⲡϣⲏ
= (col. 2) = ⲣⲉ [ϣⲏⲙ ⲉⲃⲟⲗ] ⲟ ⲛⲑⲉ ⲛⲛⲉⲙⲟⲟⲩⲧ ⲁⲩⲱ ⲁϥⲡⲱⲧ


### 0005

ⲉⲡⲙⲁ ⲙⲡⲉⲥⲟⲟⲩ. ⲡⲉϫⲉ ⲡϫⲟⲉⲓⲥ ⲛⲓⲥⲁⲁⲕ ϫⲉ ⲧⲱⲟⲩⲛ ⲧⲁϭⲟⲙ
ⲛⲙⲙⲁⲕ ⲛⲅⲁⲙⲁϩⲧⲉ ⲙⲛ ⲡⲉⲕⲉⲓⲱⲧ ⲙⲡⲉⲥⲟⲟⲩ. ⲛⲧⲉⲩⲛⲟⲩ ⲁϥ‐
ⲧⲱⲟⲩⲛ ϩⲛ ⲟⲩⲣⲁϣⲉ ⲁϥϫⲉⲕ ϩⲱⲃ ⲛⲓⲙ ⲉⲃⲟⲗ ⲛⲧⲉⲑⲩⲥⲓⲁ. ⲁ
ⲡⲛⲟⲩⲧⲉ ⲥⲙⲟⲩ ⲉⲁⲃⲣⲁϩⲁⲙ ⲁϥⲁⲁϥ ⲛⲉⲓⲱⲧⲛⲛϩⲉⲑⲛⲟⲥ ⲧⲏⲣⲟⲩ.
ⲁⲗⲗⲁ ϯⲡⲁⲣⲁⲕⲁⲗⲉⲓ ⲙⲙⲱⲧⲛ ⲱ ⲡⲗⲁⲟⲥ ⲙⲙⲁⲓ ⲛⲟⲩⲧⲉ
ⲙⲡⲣϫⲉ ⲟⲩϣⲁϫⲉ ⲛⲛⲟⲩϭⲥ ϩⲛ ⲧⲉⲧⲛⲧⲁⲡⲣⲟ ⲉϩⲟⲩⲛ ⲉⲡⲡⲁ‐
ⲧⲣⲓⲁⲣⲭⲏⲥ ϫⲉ ⲛⲟⲩⲙⲁⲓϣⲏⲣⲉ ⲁⲛ ⲡⲉ ⲉϩⲉ ⲁⲗⲏⲑⲱⲥ ⲟⲩⲙⲁⲓ‐
ϣⲏⲣⲉ ⲡⲉ ⲉⲡⲉϩⲟⲩⲟ ⲁⲗⲗⲁ ⲉϥⲙⲉ ⲙⲡⲛⲟⲩⲧⲉ ⲛϩⲟⲩⲟ ⲉϣⲏⲣⲉ
ϩⲓ ϣⲉⲉⲣⲉ (verso) ....... ⲛⲧⲉⲣⲟⲩϫⲱⲕ ⲉⲃⲟⲗ ⲛⲧⲉⲑⲩⲥⲓⲁ
ⲁⲩⲙⲟⲟϣⲉ ⲡⲉⲥⲛⲁⲩ ⲉⲙⲛ ⲙⲛⲧⲟⲩϫⲁϫⲉ ϩⲛ ⲧⲉⲩⲙⲏⲧⲉ. ⲛⲧⲛϩⲉ
ⲁⲛⲟⲛ ⲛϣⲁⲣⲉ ⲛⲉⲛⲉⲓⲟⲧⲉ ϯ ⲟⲩⲕⲟⲩⲓ ⲛϣⲥ ⲛⲁⲁⲥ ⲛⲁⲛ ⲧⲉⲛ‐
ϭⲱⲛⲧ ⲉⲣⲟⲟⲩ ⲉⲡⲙⲟⲩ ⲏ ⲧⲟⲩϯ ⲟⲩⲕⲟⲩⲓ ⲛϣⲁϫⲉ ⲛⲥⲃⲱ ⲛⲁⲛ
ⲧⲉⲛⲉⲣⲟⲩⲱ ϩⲁⲣⲱⲟⲩ ⲕⲁⲕⲱⲥ.
ⲛⲧⲉⲣⲟⲩⲉⲓ ⲇⲉ ⲉⲧⲉⲥⲕⲩⲛⲏ ⲁⲥⲁⲣⲣⲁ ⲛⲁⲩ ⲉⲡⲁⲩⲁⲛ ⲛⲓⲥⲁⲁⲕ
ⲛⲧⲁϥⲡⲱⲱⲛⲉ ⲡⲁⲣⲁ ⲑⲉ ⲙⲙⲏⲛⲉ. ⲡⲉϫⲁⲥ ⲛⲁϥ ϫⲉ ⲟⲩ ⲡⲉⲧ‐


### 0006

ϣⲟⲟⲡ ⲙⲙⲟⲕ ⲡⲁϣⲏⲣⲉ ⲙⲙⲉⲣⲓⲧ. ⲡⲉϫⲁϥ ϫⲉ ⲛⲧⲁ ⲡⲁⲉⲓⲱⲧ
ϫⲓⲧ ⲉϫⲛ ⲛⲧⲟⲟⲩ ⲉⲧⲁⲗⲉⲑⲩⲥⲓⲁ ⲉϩⲣⲁⲓ. ⲁⲓⲛⲁⲩ ⲉⲩⲉⲥⲟⲟⲩ
ⲛⲁⲧⲙⲓⲥⲉ ⲙⲙⲟϥ ⲉϥⲙⲏⲣ ⲉϩⲟⲩⲛ ⲉⲩϣⲏⲛ ⲉϥⲟ ⲛⲛⲟϭ ⲡⲁⲣⲁ
ⲛⲉⲥⲟⲟⲩ ⲧⲏⲣⲟⲩ. ⲉⲧⲃⲉ (col. 2) ϩ.......ⲱϣⲧ..
ⲱ ⲛⲁⲙⲉⲣⲁⲧⲉ ⲛⲧⲉⲧⲛ ⲉⲡⲉⲛⲟⲩ ⲙⲡⲉⲓϣⲏⲣⲉ ϣⲏⲙ ⲉⲧⲛⲁ‐
ⲛⲟⲩϥ ⲛⲧⲁϥϩⲱⲡ ⲙⲡϣⲁϫⲉ ⲙⲡⲉϥϫⲟⲟϥ ϫⲉ ⲛⲛⲉⲩϯⲧⲱⲛ
ϣⲱⲡⲉ ϩⲛ ⲧⲙⲏⲧⲉ ⲛⲥⲁⲣⲣⲁ ⲙⲛ ⲁⲃⲣⲁϩⲁⲙ ⲉⲧⲃⲉ ϫⲉ ⲉⲕⲟⲩⲱϣ
ⲉⲙⲟⲩⲟⲩⲧ ⲙⲡⲁϣⲏⲣⲉ ⲛⲧⲟⲟⲧ.
ⲛϩⲟⲩⲥ ⲇⲉ ⲛⲧⲉⲣⲟⲩⲥⲱⲧⲙ ⲉⲛⲁⲓ ⲛϭⲓ ⲛⲁⲛⲑⲣⲁⲕⲏ ⲁⲩⲣⲓⲙⲉ.
ⲡⲉⲭⲁⲗⲭⲓⲩⲱⲛ ⲇⲉ ⲁϥϯ ⲙⲡⲉϥϩⲟ ⲉⲡⲉⲥⲏⲧ ⲉⲡⲉϥⲫⲁⲕⲓⲁⲣⲓ̈ⲟⲛ
ⲛⲟⲩⲛⲟϭ ⲛⲛⲁⲩ ⲁϥⲣⲓⲙⲉ ⲉϥϫⲱⲙⲙⲟⲥ ϫⲉ ⲁⲗⲏⲑⲱⲥ ⲉⲡⲙⲁ
ⲛⲟⲩⲗⲁⲥ ⲛⲛⲟⲩⲃ ⲉⲧⲉⲕⲧⲁⲡⲣⲟ ⲕⲉⲙⲡϣⲁ ⲛⲟⲩⲗⲁⲥ ⲛⲱⲛⲉ ⲙⲙⲉ
ⲉϥⲧⲁⲉⲓⲏⲩ ⲡⲁⲣⲁ ⲡⲛⲟⲩⲃ ⲛⲟⲩⲙⲏⲏϣⲉ ⲛⲕⲱⲃ ⲛⲥⲟⲡ ϫⲉ
ⲛⲧⲟⲕ ⲟⲩϣⲟⲩ ϯⲙⲁⲛⲛⲁ.......