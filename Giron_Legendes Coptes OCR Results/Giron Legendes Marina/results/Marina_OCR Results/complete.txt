### 0001

(ⲣ︦ⲗ︦ⲑ︦) ⲍⲉ ⲙⲡⲉⲛϩⲱⲃ ⲧⲏⲣϥ ⲙⲡⲁⲧⲛⲉⲓ ⲉⲡⲉⲓⲙⲁ. ⲁⲡϩⲩⲅⲟⲩ‐
ⲙⲉⲛⲟⲥ ⲛⲧⲉⲣⲉϥⲉⲓⲙⲉ ⲉⲧⲕⲁⲧⲁⲥⲧⲁⲥⲓⲥ ⲙⲡⲣⲱⲙⲉ ⲁⲩⲱ ⲛϥⲧⲁ‐
ⲙⲟϥ ϫⲉ ⲁⲧⲉϥⲥϩⲓⲙⲉ ⲙⲧⲟⲛ ⲙⲙⲟⲥ ⲁϥϣⲟⲡϥ ⲉⲣⲟϥ. ⲁϥⲟⲩⲉϩ •
ⲥⲁϩⲛⲉ ⲛⲥⲉϯ ⲛⲁϥ ⲛⲟⲩⲙⲁⲛϣⲱⲡⲉ ⲛⲑⲉ ⲛⲛⲉⲥⲛⲏⲩ ⲧⲏⲣⲟⲩ.
ⲁϥϭⲱⲡⲉ ⲙⲡϩⲟⲙⲧ ⲉⲧⲉⲛⲧⲟⲟⲧϥ ⲉⲧⲉⲥⲛⲁⲩ ⲛϣⲉ ⲛϩⲟⲗⲟⲕⲟⲧⲧⲓ‐
ⲛⲟⲥ ⲛⲉ. ⲁϥⲥⲟⲟⲩⲧⲛ ⲙⲙⲟⲟⲩ ⲉⲡϩⲩⲅⲟⲩⲙⲉⲛⲟⲥ ϫⲉ ⲁⲣⲓ ⲧⲁⲅⲁ‐
ⲡⲏ ⲛⲅϫⲓ ⲛⲧⲉⲓⲕⲟⲩⲓ ⲛⲉⲩⲗⲟⲅⲓⲁ ⲛⲧⲟⲟⲧ ⲛⲅϫⲟⲟⲥ ⲉⲃⲟⲗ (col. 2)
ⲉⲛⲉⲓⲯⲩⲭⲏ ⲉⲧϩⲙ ⲡⲉⲓⲙⲟⲛⲁⲥⲧⲏⲣⲓⲟⲛ ϫⲉ ⲛⲛⲉⲛⲧⲁⲗⲉ ⲃⲁⲣⲟⲥ
ⲛⲧⲁⲛ ⲉϫⲱⲟⲩ. ⲡⲉϫⲉ ⲡⲉϩⲩⲅⲟⲩⲙⲉⲛⲟⲥ ⲛⲁϥ ϩⲛ ⲟⲩϩⲉⲝⲓⲥ ϫⲉ


### 0002

ⲛⲉⲧϩⲙ ⲡⲉⲓⲙⲟⲛⲁⲧⲏⲣⲓⲟⲛ ⲛⲥⲉⲣⲭⲣⲓⲁ ⲛⲭⲣⲏⲙⲁ ⲁⲛ ⲉⲃⲟⲗ ϫⲉ
ⲛⲉⲩⲅⲁⲛⲱⲛ ⲡⲉ ⲉⲣϩⲱⲃ ⲛϭⲓϫ ⲛⲥⲉⲱⲛϩ. ⲉⲣϣⲁⲛ ⲟⲩⲁ ⲛϩⲏⲧⲟⲩ
ϣⲱⲛⲉ ⲛϥⲉⲣϭⲱⲃ ϣⲁⲣⲉ ⲛⲉⲥⲛⲏⲩ ϣⲉⲡϩⲓⲥⲉ ⲛⲙⲙⲁϥ ⲛⲥⲉϫⲟⲥ
ⲉⲃⲟⲗ ⲉⲣⲟϥ ϩⲙ ⲡϩⲱⲃ ⲛⲛⲉⲩϭⲓϫ ⲛⲥⲉϭⲉⲛ ⲧⲉϥⲁⲅⲁⲡⲏ. ⲧⲁⲓ
ⲧⲉ ⲑⲉ ⲧⲥⲩⲛⲏⲑⲓⲁ ⲙⲡⲉⲓⲙⲁ ⲉⲧⲟⲩⲁⲁⲃ. ⲛⲉⲣⲉ ⲡⲉⲓⲧⲟⲟⲩ ⲉⲣⲭ =
[ⲣ︦ⲙ︦) = ⲣⲓⲁ ⲛⲛⲟⲩⲃ ⲁⲛ ⲡⲁϣⲏⲣⲉ ⲁⲗⲗⲁ ⲧⲉⲛⲭⲣⲓⲁ ⲧⲏⲣⲛ
ⲙⲡⲟⲩϫⲁⲓ ⲛⲛⲉⲛⲯⲉⲭⲏ ⲡⲉⲧϥⲓⲣⲟⲟⲩϣ ϩⲁⲣⲟⲛ ⲟⲩⲡⲓⲥⲧⲟⲥ
ⲡⲉ ⲁⲩⲱ ⲟⲩⲣⲙⲙⲁⲟ ⲡⲉ. ⲁⲗⲗⲁ ⲕⲧⲟⲕ ⲉⲡⲕⲟⲥⲙⲟⲥ ϫⲉ ⲟⲩⲛ
ⲟⲩⲙⲏⲏϣⲉ ⲛϩⲏⲧϥ ⲉⲩⲣⲭⲣⲓⲁ ⲙⲛ ⲧⲉⲩⲥϩⲓⲙⲉ ⲙⲛ ⲛⲉⲩϣⲏⲣⲉ
ⲉⲩϩⲕⲟⲉⲓⲧ ⲉⲩⲟⲃⲉ ⲉⲩⲕⲏⲕⲁϩⲉⲩ ⲥⲟⲣⲟⲩ ⲛⲁⲩ. ⲕⲧⲟⲕ ϣⲁⲣⲟⲛ
ϣⲁⲛϣⲟⲡⲕ ⲉⲣⲟⲕ ⲙⲛ ⲡⲉⲕⲕⲟⲩⲓ ⲛϣⲏⲣⲉ ϩⲛ ⲟⲩⲣⲁϣⲉ. ⲡⲣⲱⲙⲉ
ⲇⲉ ⲁϥⲡⲁϩⲧϥ ⲉϫⲙ ⲡⲉϥϩⲟ ⲁϥⲟⲩⲱϣⲧ ⲛⲁϥ ⲉϥϫⲱ ⲙⲙⲟⲥ
ϫⲉ ϯⲥⲟⲡⲥ ⲙⲙⲟⲕ (col. 2) ⲡⲁϫⲟⲉⲓⲥ ⲛⲉⲓⲱⲧ ⲙⲡⲣⲕⲁⲁⲧ ⲉⲛⲁⲩ
ⲉⲡⲕⲟⲥⲙⲟⲥ ⲛⲕⲉ ⲥⲟⲡ ϫⲉ ⲛⲛⲉⲓϯⲟⲥⲉ ⲛⲧⲁⲯⲩⲭⲏ. ⲡϩⲩⲅⲟⲩⲙⲉ‐
ⲛⲟⲥ ⲇⲉ ⲛⲧⲉⲣⲉϥⲛⲁⲩ ⲉⲡⲉϥϩⲟϫϩϫ ⲙⲛ ⲡⲟⲩⲱϣ ⲙⲡⲉϥϩⲏⲧ


### 0003

ⲉϩⲟⲩⲛ ⲉⲧⲙⲛⲧⲙⲟⲛⲁⲭⲟⲥ ⲁϥⲟⲩⲉϩⲥⲁϩⲛⲉ ⲙⲡⲥⲟⲛ ⲉⲧⲇⲓⲁⲕⲟ‐
ⲛⲉⲓ ⲁϥϫⲓⲧⲟⲩ ⲛⲧⲟⲟⲧϥ ⲁϥϣⲉϥ ϫⲱϥ ⲁϥϯ ⲉϫⲱϥ ⲡⲉⲕⲗⲁⲃⲧ.
ⲁϥⲣ ⲥⲁϣϥⲉ ⲛⲣⲟⲙⲡⲉ ⲙⲛ ⲡⲉϥⲕⲟⲩⲓ ⲛϣⲏⲣⲉ ⲙⲁⲣⲓⲛⲟⲥ ⲉϥ ϩⲛ
ϩⲉⲛⲁⲥⲕⲏⲥⲓⲥ ⲙⲛ ϩⲉⲛⲡⲟⲗⲏⲧⲓⲁ. ⲁϥⲡⲉⲧⲉⲩⲉ ⲙⲙⲁⲣⲓⲛⲟⲥ ⲕⲁ‐
ⲗⲱⲥ ϩⲙⲡⲉⲥ = (ⲣ︦ⲙ︦ⲁ︦) = ϩⲁⲓ ⲙⲛ ⲛⲉⲯⲁⲗⲙⲟⲥ ⲙⲛ ⲛⲁⲛⲧⲓⲫⲁ‐
ⲛⲟⲛ. ⲁϥϣⲱⲛⲉ ⲛϭⲓ ⲡⲉⲓⲱⲧ ⲙⲙⲁⲣⲓⲛⲟⲥ ϩⲙ ⲡϣⲱⲛⲉ ⲙⲡⲉϥϭⲙ
ⲡϣⲓⲛⲉ ⲁϥϩⲣⲟϣ ⲁⲡϩⲩⲅⲟⲩⲙⲉⲛⲟⲥ ⲉⲓ ϣⲁⲣⲟϥ ⲁϥϭⲉⲛ ⲡⲉϥ‐
ϣⲓⲛⲉ. ⲡⲉϫⲁϥ ⲛⲁϥ ϫⲉ ⲡⲁϫⲟⲉⲓⲥ ⲛⲉⲓⲱⲧ ϯⲙⲉⲉⲩⲉ ⲛⲁⲓ ϫⲉ
ⲡⲁϣⲱⲛⲉ ⲛϩⲁⲉ ⲡⲉ ⲡⲁⲓ ϯⲡⲁⲣⲁⲕⲁⲗⲉⲓ ⲙⲙⲟⲕ ⲉⲓϣⲁⲛⲉⲓ ⲉⲃⲟⲗ
ϩⲙ ⲡⲥⲱⲙⲁ ⲙⲡⲣⲕⲁ ⲡⲉⲕϩⲙϩⲁⲗ ⲙⲁⲣⲓⲛⲟⲥ ⲥⲁⲛⲃⲟⲗ ⲙⲙⲟⲕ
ⲙⲡⲉϩⲟⲟⲩ ⲙⲛ ⲧⲉⲩϣⲏ ⲉⲧⲣⲉϥϣⲱⲡⲉ ⲉϥⲇⲓⲁⲕⲟⲛⲉⲓ ⲉⲣⲟⲕ.


### 0004

ⲁⲥϣⲱⲡⲉ ⲙⲛⲛⲥⲁ ϩⲛⲕⲟⲩⲓ (col. 2) ⲛϩⲟⲟⲩ ⲁϥⲙⲧⲟⲛ ⲙⲙⲟϥ
ⲁϥⲃⲱⲕ ⲉⲣⲁⲧϥ ⲙⲡⲛⲟⲩⲧⲉ. ⲁⲡϩⲩⲡⲟⲩⲙⲉⲛⲟⲥ ϫⲓ ⲙⲙⲁⲣⲓⲛⲟⲥ
ϩⲁϩⲧⲏϥ ⲁϥⲡⲉⲇⲉⲩⲉ ⲙⲙⲟϥ ⲕⲁⲗⲱⲥ ϩⲛ ⲛⲟⲙⲟⲥ ⲛⲧⲙⲛⲧⲙⲟ‐
ⲛⲁⲭⲟⲥ. ⲁⲥϣⲱⲡⲉ ⲛⲧⲉⲣⲉϥⲣⲛⲟϭ ⲙⲡⲉ ⲗⲁⲁⲩ ⲛⲣⲱⲙⲉ ⲉⲓⲙⲉ
ⲉⲡⲉϥⲙⲩⲥⲧⲏⲣⲓⲟⲛ. ⲁϥⲧⲁⲁϥ ⲉϩⲛⲛⲟϭ ⲛⲁⲥⲕⲏⲥⲓⲥ ⲙⲛ ϩⲉⲛⲙⲟ‐
ⲗⲏⲧⲓⲁ ⲉⲩⲟϣ. ⲛⲧⲉⲣⲉ ⲛⲉⲥⲛⲏⲩ ⲛⲁⲩ ⲉⲣⲟϥ ϫⲉ ⲙⲡⲉ ⲗⲁⲁⲩ
ⲛⲃⲱ ⲣⲱⲧ ⲉⲧⲉϥⲙⲟⲣⲧ ⲁⲩⲙⲟⲩⲧⲉ ⲉⲣⲟϥ ϫⲉ ⲙⲁⲣⲓⲛⲟⲥ ⲡⲉ‐
ⲥⲓⲟⲩⲣ. ⲁⲧⲉϥⲯⲩⲭⲏ ϣⲓⲛⲉ ⲛⲥⲁ ⲡⲱⲣϥ [ⲣ︤ⲙ︦ⲃ︥] ⲉϩⲟⲩⲛ. ⲁϥⲡⲁ‐
ⲣⲁⲕⲁⲗⲉⲓ ⲙⲡⲉϩⲩⲅⲟⲩⲙⲉⲛⲟⲥ ϫⲉ ϯϣⲓⲡⲉ ⲉⲓϣⲟⲟⲡ ⲙⲛ ⲗⲁⲁⲩ
ⲛⲣⲱⲙⲉ ⲉⲓⲙⲏⲧⲉⲓ ⲛⲕⲱⲥⲙⲓⲕⲟⲛ. ⲛⲧⲉⲣⲉϥⲉⲓⲙⲉ ϫⲉ ⲁϥⲣⲛⲟϭ
ⲁϥϯ ⲛⲁϥ ⲙⲡⲙⲁ ⲛϥϣⲱⲡⲉ ⲙⲡⲉϥⲉⲓⲱⲧ. ⲁϥϭⲱ ⲛϩⲏⲧϥ ⲙⲁ‐
ⲩⲁⲁϥ ⲉϥϣⲟⲟⲡ ϩⲛ ϩⲉⲛⲛⲟϭ ⲛⲁⲥⲕⲏⲥⲓⲥ ϩⲱⲥⲧⲉ ⲛⲧⲉ ⲡⲉϥⲣⲁⲛ
ⲉⲣⲥⲟⲉⲓⲧ ϩⲙ ⲙⲁ ⲛⲓⲙ. ⲙⲛⲛⲥⲱⲥ ⲁⲡϫⲁϫⲉ ⲙⲡⲉⲛⲅⲉⲛⲟⲥ
ⲡϩⲟⲃ (sic) ⲛⲁⲣⲭⲁⲓⲟⲛ ⲕⲱϩ ⲕⲁⲧⲁ ⲧⲉϥⲥⲩⲛⲏⲑⲓⲁ. ⲁϥϯⲙⲉⲉⲩⲉ
ⲛⲛⲉⲥⲛⲏⲩ ⲉⲧⲡⲏⲧ ⲉⲕⲏⲙⲉ ⲉⲧⲃⲉ (ϩ coI.) ⲡⲧⲱϣ ⲛⲧⲇⲓⲁⲕⲟⲛⲓⲁ


### 0005

ϫⲉ ϫⲓ ⲛⲙⲙⲏⲧⲛ ⲙⲙⲁⲣⲓⲛⲟⲥ ⲡⲉⲥⲓⲟⲩⲣ ⲛϥⲣⲟⲉⲓⲥ ⲉⲧⲇⲓⲁⲕⲟ‐
ⲛⲓⲁ ⲥⲉⲧⲁⲕⲟ ⲛⲟⲩⲛⲟϭ ⲛⲙⲏⲣⲟⲥ ⲛϩⲏⲧⲥ ⲕⲁⲧⲁ ⲣⲟⲙⲡⲉ. ⲁⲩⲛⲁ‐
ⲣⲁⲕⲁⲗⲉⲓ ⲙⲡϩⲩⲅⲟⲩⲙⲉⲛⲟⲥ ⲁϥⲧⲁⲁϥ ⲛⲁⲩ. ⲙⲡⲟⲩⲉⲓⲙⲉ ⲉⲧ‐
ϭⲟⲣϭⲥ ⲉⲑⲟⲟⲩ ⲉⲣⲉ ⲡϫⲁϫⲉ ⲟⲩⲱϣ ⲉϯⲙⲕⲁϩ ⲙⲙⲁⲣⲓⲛⲟⲥ
ⲛϩⲏⲧⲥ.
ⲛⲉ ⲟⲩⲛ ⲟⲩϣⲉⲉⲣⲉ ϣⲏⲙ ⲛⲧⲉ ⲡⲁⲣⲭⲱⲛ ⲛⲧⲡⲟⲗⲓⲥ ⲉⲣⲉ
ⲙⲙⲟⲛⲁⲭⲟⲥ ⲟⲩⲏϩ ϩⲙ ⲡⲉϥⲙⲁ ⲛϣⲱⲡⲉ ⲉϥⲉⲓⲣⲉ ⲛⲙⲙⲁⲩ
ⲛⲟⲩⲡⲉⲧⲛⲁⲛⲟⲩϥ ⲙⲛ ⲟⲩⲛⲟϭ ⲙⲙⲛⲧⲙⲁⲓⲣⲱⲙⲉ.........


### 0006

(ϥ̅ⲅ︦) ⲁⲗⲗⲁ ⲟⲩⲇⲉ ⲛⲧ[ⲟϥ] ⲟⲩⲇⲉ ⲡⲉϥϣⲏⲣⲉ ⲙⲡⲉⲣⲕⲁⲁϥ
ⲉⲉⲓ ⲉⲧⲙⲏⲧⲉ ⲛⲛⲉⲥⲛⲏⲩ. ⲁⲙⲁⲣⲓⲛⲟⲥ ⲉⲣ ⲙⲛⲧⲥⲛⲟⲟⲩⲥⲉ ⲅⲁⲣ
ⲛⲣⲟⲙⲡⲉ ϩⲛ ⲧⲉⲓϩⲩⲡⲟⲙⲟⲛⲏ ⲭⲱⲣⲓⲥ ⲕⲉϯ ⲉϥⲥⲁⲙⲃⲟⲗ ⲙⲡⲣⲟ
ⲙⲡⲉϥⲉⲣⲕⲟⲩⲓ ⲛϩⲏⲧ ⲛⲟⲩϩⲟ[ⲟⲩ] ⲟⲩⲇⲉ [ⲙⲡⲉ]ϥϫⲱ ⲛⲟⲩϣⲁ‐
ϫⲉ ⲛ...... ⲉⲃⲟⲗϩⲛ [ⲣⲱ]ϥ ⲟⲩⲇⲉ ⲙⲡⲉϥϣⲓⲛⲉ ⲛⲥⲁ ⲟⲩⲟⲉⲓⲕ
ⲛⲧⲉ ⲡⲙⲟⲛⲁⲥⲧⲏⲣⲓⲟⲛ ⲟⲩⲇⲉ ⲟⲩⲃⲛⲛⲉ ⲟ[ⲩⲇ]ⲉ ⲙⲡⲉ ⲡⲉϥⲙ-
[ⲉⲉⲩⲉ] ϯⲙⲕⲁϩ ⲛ[ⲁϥ] ⲉⲧⲃⲉ ⲡ[ⲉϥ]ⲉⲓⲱⲧ ϫⲉ ⲁϥϯ ⲛⲛⲉⲛⲟⲩⲃ
ⲛⲁⲩ ⲁⲗⲗⲁ ⲉⲛⲉϥⲧⲏⲧ (col. 2) ⲛϩⲏⲧ ⲉϫⲛ ⲧⲉϥϭⲓⲛⲱⲛϩ ϩⲙ
ⲡϩⲱⲃ ⲛⲛⲉϥϭⲓϫ. ⲁⲩⲱ ⲧⲉϥⲧⲣⲟⲫⲏ ⲡⲉ ⲟⲩⲟⲉⲓ̈ⲕ ⲙⲛ ⲟⲩϩⲙⲟⲩ
ⲙⲛ ⲟⲩⲙⲟⲟⲩ ϩⲛ ⲟⲩϣⲓ.
ⲁⲥϣⲱⲡⲉ ⲇⲉ ⲛⲧⲉⲣⲉ ⲧⲉϥⲡⲣⲟⲑⲉⲥⲙⲓⲁ ϫⲱⲕ ⲉⲃⲟⲗ ϩⲙ
ⲡⲉⲓⲕⲟⲥⲙⲟⲥ ⲡⲣⲟⲥ ⲡⲧⲱϣ ⲛⲣⲱⲙⲉ ⲛⲓⲙ ⲁϥϣⲱⲛⲉ. ⲁⲡϩⲙⲟⲙ
ϩⲣⲟϣ ⲉϫⲱϥ. ⲁⲡⲉⲙⲛⲟⲩⲧ ⲃⲱⲕ ⲉϩⲟⲩⲛ ϣⲁⲣⲟϥ ⲁϥϩⲉ
ⲉⲣⲟϥ ⲉϥⲛⲕⲟⲧⲕ ϩⲓ ⲡⲕⲁϩ ⲉⲣⲉ ⲟⲩⲱⲛⲉ ϩⲁ ⲧⲉϥⲁⲡⲉ. ⲡⲉϫⲁϥ
ⲛⲁϥ ϫⲉ ⲟⲩ ⲁϥϣⲱⲡⲉ ⲙⲙⲟⲕ ⲡⲁⲥⲟⲛ ⲙⲁⲣⲓⲛⲟⲥ. ⲡⲉϫⲁϥ


### 0007

ⲛⲁϥ ϫⲉ ⲁ = (ϥ̅ⲇ̅) = ⲣⲓ ⲡⲁⲙⲉⲉⲩⲉ ⲡⲁϭⲟⲉⲓⲥ ⲛⲉⲓⲱⲧ ϫⲉ
ϯϣⲱⲛⲉ ⲙⲡⲟⲟⲩ. ⲡⲛⲟⲩⲧⲉ ⲙⲙⲉ ⲓ︤ⲥ︥ ⲡⲉⲭ︤ⲥ︥ ⲡⲉⲧⲛⲁⲧⲟ[ⲩⲉⲓⲟ] ⲛⲁⲕ
ⲙⲡⲉⲕ[ⲃ]ⲩⲕⲏ ϩⲁⲣⲟⲓ ⲙⲛ ⲡⲁⲕⲟⲩⲓ ⲛϣⲏⲣⲉ. ϯⲙⲉⲉⲩⲉ ⲡⲁⲙⲉⲣⲓⲧ
ⲛⲉⲓⲱⲧ ϫⲉ ⲡⲁϣⲱⲛⲉ ⲛϩⲁⲉ ⲡⲉ ⲡⲁⲓ. ⲁⲣⲓ ⲡϫⲱⲕ ⲙⲡⲉⲕⲛⲁ
ⲛⲙⲙⲁⲓ ⲉⲧⲃⲉ ⲡⲛⲟⲩⲧⲉ. ⲉⲓϣⲁⲛⲉⲓ ⲉⲃⲟⲗϩⲛ ⲥⲱⲙⲁ ⲕⲁ ⲡⲁⲕⲟⲩⲓ
ⲛϣⲏⲣⲉ ϩⲁⲧⲏⲕ ⲡⲉⲇⲉⲩⲉ ⲙⲙⲟϥ ⲕⲁⲗⲟⲥ ϩⲛ ⲑⲟⲧⲉ ⲙⲡⲁϫⲟⲉⲓⲥ
ⲙⲛ ⲡⲕⲱⲧ ⲛⲛⲉⲛⲉⲓⲟⲧⲉ ⲙⲛ ⲡϩⲱⲃ ⲛϭⲓϫ ⲉⲧⲃⲉ ⲧⲉϥϭⲓⲛⲱⲛϩ.
ⲁⲩⲱ ϯⲟⲩⲱϣⲧ ⲙⲙⲟⲕ ⲉϫⲙ (col. 2) ⲡⲁϩⲟ ⲙⲡⲉⲣⲕⲁ [ⲗⲁⲁ]ⲩ
ⲛ[ⲣⲱⲙⲉ] ........ⲉⲣ[ⲟⲓ] (?) ⲉⲓϣ[ⲁⲛⲙⲟⲩ] ⲁⲗⲗⲁ ⲁⲣⲓ ⲧⲁⲅⲁⲡⲏ
ⲛⲅϫⲓ ⲙ[ⲡ]ⲃⲩⲕⲏ ⲛϩⲁⲉ ϭⲗⲁ..... [ⲧϥ]ⲧ ⲥⲟⲣⲉ[ⲛ ⲡⲓ] ⲙⲁⲙⲟⲣ
ⲧⲛϩⲏⲧ[ⲥ] ϩⲛ ⲙⲙⲛⲧⲙ...... ⲛⲟϫⲧ ⲉϩⲟⲩⲡ ⲉⲟⲩⲁ ϩⲛ[ⲛⲉⲩ]
ϩⲁⲁⲩ. ⲡⲁⲓ ⲡⲉ ⲡⲉⲧⲛⲁⲛⲟⲩ ...... ⲛϣⲁ ......... ⲉⲃⲟⲗⲛ.......
ⲁⲥϣⲟⲡⲉ (ⲇⲉ) ⲙⲡⲛⲁⲩ ⲙⲡⲟⲩⲟⲉⲓⲛ ⲙⲡⲉ.....ϫⲧⲉ ⲁ[ⲡⲙ]ⲛⲟⲩⲧ
ⲥⲱ[ⲧⲙ] ⲉⲧⲉⲥⲙⲏ [ⲙⲡⲉ]ϣⲏⲣⲉ ⲕ[ⲟⲩⲓ] ⲉϥⲣⲓⲙⲉ [ⲉϥϫ]ⲱ ⲙⲙⲟⲥ
ϫⲉ ⲟⲩⲟⲓ ⲛⲁⲓ ⲡⲁⲙⲉⲣⲓⲧ ⲛⲉⲓⲱⲧ ϫⲉ ⲁⲕⲁⲁⲧ ⲛⲧⲁⲗⲁⲓⲡⲟⲣⲟⲥ


### 0008

(ϥ︤ⲉ︥] ⲙⲡⲟⲟⲩ. ⲁϥⲃⲱⲕ ⲉϩⲟⲩⲛ ϣⲁⲣⲟϥ ⲁϥϩⲉ ⲉⲣⲟϥ ⲉⲁϥⲟⲩⲱ
ⲉϥⲙⲟⲩ. ⲁϥϩⲙⲟⲥ ⲁϥⲣⲓⲙⲉ ϩⲱⲱϥ ⲁⲩⲱ ⲙⲛⲛⲥⲁ ⲟⲩⲕⲟⲩⲓ
ⲁϥⲧⲱⲟⲩⲛ ϫⲉ ⲉϥⲛⲁϣⲱϣ ⲙⲡⲉϥⲥⲱⲙⲁ ⲉϩⲣⲁⲓ ⲁϥϭⲱϣⲧ
ⲉⲛⲉⲥⲙⲉⲗⲟⲥ ⲁϥϩⲉ ⲉⲣⲟⲥ ⲉⲩⲥϩⲓⲙⲉ ⲧⲉ ⲛⲑⲉ ⲛⲟⲩⲟⲛ ⲛⲓⲙ. ⲁϥ‐
ⲙⲟⲩϣⲧ ⲛⲛⲉⲥⲉⲕⲓⲃⲉ ⲁϥϩⲉ ⲉϩⲟⲟⲩ ⲉⲩϣⲏⲩ ⲛⲟⲩⲕⲟⲩⲓ ⲉⲩϩⲟϭⲃ
ⲉⲧⲃⲉ ⲧⲁⲥⲕⲏⲥⲓⲥ. ϩⲛ ⲧⲉⲩⲛⲟⲩ ⲛⲧⲁϥⲉⲓⲙⲉ ϫⲉ ⲟⲩⲥϩⲓⲙⲉ ⲧⲉ
ⲁϥⲡⲱϩ ⲛⲛⲉϥϩⲟⲓⲧⲉ ⲁϥⲧⲁⲗⲟ ⲛⲟⲩⲕⲣⲙⲉⲥ ⲉϫⲛ ⲧⲉϥⲁⲡⲉ ⲉϥⲣⲓ‐
ⲙⲉ ⲁϥⲃⲱⲕ ϣⲁ ⲡⲉϩⲉⲗⲗⲟ ⲛϩⲩⲅⲟⲩⲙⲉⲙⲟⲥ ⲉϥϩⲱⲗ ⲉⲃⲟⲗⲛⲥⲁ
ⲛⲉⲃⲱ ⲛⲧⲉϥⲙⲟⲣⲧ. ⲛⲧⲉⲣⲉϥⲛⲁⲩ ⲉⲣⲟϥ ⲛϭⲓ ⲡϩⲗⲗⲟ ⲁϥϣⲧⲟⲣⲧⲣ
ⲡⲉϫⲁϥ ⲛⲁϥ ϫⲉ ⲟ︦ⲩ︦ ⲁϥϣⲱⲡⲉ ⲡⲁϣⲕⲣⲉ. ⲡⲉϫⲁϥ ⲛⲁϥ ϫⲉ
ⲟⲩⲟⲓ ⲛⲁⲓ ⲡⲁϫⲟⲉⲓⲥ ⲛⲉⲓⲱⲧ ϫⲉ ⲟⲩⲛ ⲟⲩϭⲱⲛⲧ ⲛⲧⲡⲛⲟⲩⲧⲉ ⲛⲉⲩ
ⲉϫⲱⲛ ⲉⲃⲟⲗϩⲛ ⲧⲡⲉ. ⲡⲉϫⲉ ⲡϩⲗⲗⲟ ⲉⲧⲃⲉ ⲟⲩ ⲡⲉϫⲁϥ ϫⲉ
ⲉⲧⲃⲉ ⲙⲁⲣⲓⲛⲟⲥ ⲡϩⲙϩⲁⲗ ⲙⲡⲛⲟⲩⲧⲉ ϫⲉ ⲉⲓⲥ ϫⲟⲩⲱⲧⲉ ⲛⲣⲟⲙⲡⲉ
ⲉⲛϯ ⲉⲙⲕⲁϩ ⲛⲁϥ ⲙ = (ϥ︦ⲋ︦) = ⲡⲉⲛⲉⲓⲙⲉ ⲙⲛⲉϥⲉⲣ ⲕⲟⲩⲓ ⲛϩⲏⲧ
ⲛⲟⲩ ϩⲟⲟⲩ ⲛⲟⲩⲱⲧ. ⲁϥⲙⲧⲟⲛ ⲙⲙⲟϥ ⲛⲧⲉⲓⲟⲩϣⲏ ⲁⲓϩⲉ ⲉⲣⲟϥ


### 0009

ⲉⲩⲥϩⲓⲙⲉ ⲧⲉ ⲛⲑⲉ ⲛⲧⲁ ⲙⲁⲁⲩ ⲛⲧⲁⲥϫⲡⲟⲓ̈. ⲡϩⲗⲗⲟ ⲇⲉ ⲁϥⲱϣ
ⲉⲃⲟⲗ ⲁϥⲣⲓⲙⲉ ⲁϥϩⲱⲗ ⲉⲃⲟⲗⲛⲥⲁ ⲛⲉⲃⲱ ⲛⲧⲉϥⲙⲟⲣⲧ ⲁϥⲱϣ
ⲉⲃⲟⲗ ⲉϥϫⲱ ⲙⲙⲟⲥ ϫⲉ ⲡϫⲟⲉⲓⲥ ⲓ︦ⲥ︦ ⲡⲉⲭ︦ⲥ︦ ⲙⲡⲉⲣⲧⲁⲕⲟⲓ̈ ⲉⲧⲃⲉ
ⲛⲁⲛⲟⲃⲉ ϫⲉ ϩⲛⲛⲟϭ ⲛⲉ. ⲁⲛⲉⲥⲛⲏⲩ ⲧⲏⲣⲟⲩ ⲥⲱⲟⲩϩ ⲉϩⲟⲩ
ⲛⲧⲉⲣⲟⲩⲥⲱⲧⲙ ⲉⲡⲉϥϩⲣⲟⲟⲩ ⲉϥⲣⲓⲙⲉ ϫⲉ ⲛⲁⲓⲁⲧⲕ ⲛⲧⲟⲕ ⲙⲁⲣⲓ‐
ⲛⲟⲥ. ⲡⲙⲁⲣⲧⲩⲣⲟⲥ ⲙⲡⲉⲭ︦ⲥ︦ ⲓ︦ⲥ︦. ⲧⲱⲟⲩⲛ ⲡⲁϣⲏⲣⲉ ⲙⲁⲣⲉⲛⲣⲓ‐
ⲙⲉ ⲉⲣⲟⲛ ⲛⲧⲉⲛⲃⲱⲕ ϣⲁ ⲟⲩⲥⲕⲉⲩⲥ ⲛϭⲱⲃ ⲛⲧⲁⲥϯϣⲓⲡⲉ ⲛⲛⲉ‐
ⲙⲟⲛⲁⲭⲟⲥ ⲧⲏⲣⲟⲩ. ⲙⲁⲣⲉⲛⲃⲱⲕ ⲛⲧⲛⲟⲩⲱϣⲧ ϩⲓϫⲱⲥ ϩⲛ
ϩⲉⲛⲣⲙⲉⲓⲟⲟⲩⲉ ⲉⲛⲁϣⲱⲟⲩ ⲛⲥⲁ ⲡⲁⲣⲁⲕⲁⲗⲉⲓ ⲙⲡⲛⲟⲩⲧⲉ ⲉϫⲱⲛ
ⲛϥϥⲓ ⲙⲙⲁⲩ ⲙⲡⲉϥϭⲱⲛⲧ ⲉⲃⲟⲗ ϩⲓϫⲱⲛ ⲉⲧⲃⲏⲏⲧⲥ ϫⲉ ⲁⲡϫⲁ‐
ϫⲉ ⲉⲣ ⲡⲉϥⲟⲩⲱϣ ⲛϩⲏⲧⲛ. ⲉⲓⲥ ⲟⲩⲛⲟϭ ⲛⲭⲣⲟⲛⲟⲥ ⲉⲛϯⲙⲧⲟⲛ
ⲛⲁϥ ⲉⲛϯϭⲱⲛⲧ ⲙⲡⲛⲟⲩⲧⲉ ⲙⲡⲉⲛⲉⲓⲙⲉ.
(ϥ︤ⲍ︥) ⲁⲩⲧⲱⲟⲩⲛ ⲧⲏⲣⲟⲩ ⲙⲛ ⲡϩⲗⲗⲟ ⲁⲩⲃⲱⲕ ⲉⲡⲙⲁ ⲛϣⲱ‐
ⲱⲡⲉ (sic) ⲉⲧⲥⲁⲛⲃⲟⲗ ⲉⲣⲉ ⲙⲁⲣⲓⲛⲟⲥ ⲉⲛⲕⲟⲧⲕ ⲛϩⲏⲧϥ. ⲉⲣⲉ


### 0010

ⲡⲕⲟⲩⲓ ⲛϣⲏⲣⲉ ϩⲙⲟⲟⲥ ϩⲁⲧⲏϥ ⲉϥⲣⲓⲙⲉ. ⲛⲧⲉⲣⲟⲩⲉⲓⲙⲉ ⲉⲧⲙⲉ
ϫⲉ ⲟⲩⲥϩⲓⲙⲉ ⲧⲉ. ⲁⲩϫⲓⲥⲉ ⲛⲧⲉⲩⲥⲙⲏ ⲉⲩⲣⲓⲙⲉ. ⲁⲩⲟⲩⲱϣⲧ
ⲉϫⲙ ⲡⲉⲩϩⲟ ⲙⲡϫⲟⲉⲓⲥ ϫⲉ ⲡⲛⲟⲩⲧⲉ ⲙⲡⲉⲣⲧⲁⲕⲟⲛ ⲉⲧⲃⲉ ⲡⲛⲟ‐
ⲃⲉ ⲛⲧⲁⲛⲁⲁϥ ⲙⲡⲉⲓϫⲓⲕⲁⲓⲟⲥ. ⲁⲩⲱ ⲙⲛⲛⲥⲁ ⲟⲩⲕⲟⲩⲓ̈. ⲡⲉϫⲁⲩ
ϫⲉ ⲙⲁⲣⲉⲛϯⲧⲱϣ ⲉⲡⲉⲥⲥⲱⲙⲁ ϩⲛ ϯⲙⲏ ⲛⲓⲙ. ⲁⲩⲧⲱⲟⲩⲛ ⲛϭⲓ
(col. 2) ⲛⲉⲥⲛⲏⲩ ⲛⲧⲇⲓⲁⲕⲟⲛⲓⲁ ϩⲛ ⲕⲏⲙⲉ ⲡⲉϫⲁⲩ ϫⲉ ⲙⲁⲣⲉⲛ‐
ⲧⲛⲛⲟⲟⲩ ⲛⲥⲁ ⲡⲁⲣⲭⲱⲛ ⲛⲧⲡⲟⲗⲓⲥ ⲛϥⲛⲁⲩ ⲉⲡⲛⲧⲁϥϣⲱⲡⲉ
ⲛϥⲉⲓ ⲙⲛ ⲛⲁⲧⲉϥⲡⲟⲗⲓⲥ ϫⲉ ⲧⲛⲟ ⲛⲣⲙϩⲉ ⲉⲡⲧⲟⲗⲙ ⲛⲧⲉϥ ⲁⲕⲁ‐
ⲑⲁⲣⲧⲟⲥ ⲛϣⲉⲉⲣⲉ. ⲕⲁⲓ ⲅⲁⲣ ⲉⲓⲥ ϫⲟⲩⲧⲟⲩⲉ ⲛⲣⲟⲙⲡⲉ ⲁⲛ
ϩⲱⲛⲧ ⲉϫⲁⲕⲟⲩ ⲙⲡϣⲓⲡⲉ ⲕⲱ ⲙⲙⲟⲛ ⲁⲛ ⲛⲧⲛⲟⲩⲉⲛϩ ⲡⲛϩⲟ
ⲉⲃⲟⲗ ϩⲛ ⲧⲡⲟⲗⲓⲥ. ϩⲛ ⲧⲉⲩⲛⲟⲩ ⲁⲩϫⲟⲟⲩ ⲛⲥⲱϥ ⲙⲡⲟⲩⲕⲓⲙ
ⲉⲡⲥⲱⲙⲁ ⲙⲡⲙⲉⲧⲟⲩⲁⲁⲃ ⲙⲁⲣⲓⲛⲟⲥ ϣⲁⲛⲧⲉϥⲉⲓ ϩⲛ ⲟⲩϣ =
(ϥ︦ⲏ︦) = ⲧⲟⲣⲧⲣ. ⲁϥⲉⲓ̈ⲙⲉ ⲉⲡⲛⲟⲃⲉ ⲛⲧⲁϥⲁⲁϥ ⲁϥⲡⲁϩⲧϥ ⲉϫⲙ
ⲡⲉϥϩⲟ ⲁϥⲟⲩⲱϣⲧ ⲙⲡϩⲗⲗⲟ ⲙⲛ ⲛⲉⲥⲛⲏⲩ ⲧⲏⲣⲟⲩ ⲉϥⲣⲓⲙⲉ ϫⲉ


### 0011

ϯⲡⲁⲣⲁⲕⲁⲗⲉⲓ ⲙⲙⲱⲧⲛ ⲧⲱⲃϩ ⲙⲡⲛⲟⲩⲧⲉ ⲉϫⲱⲓ ⲛϥⲛⲁ ⲛⲁⲓ
ⲛϥⲕⲱ ⲛⲁⲓ ⲉⲃⲟⲗ ⲙⲡⲛⲟⲃⲉ ⲛⲧⲁⲓⲁⲁϥ ϫⲉ ϫⲓⲛ ⲉⲡⲉⲩⲟⲉⲓϣ
ⲉⲧⲙⲙⲁⲩ ⲙⲡⲉⲗⲁⲁⲩ ⲛⲥⲟⲟⲩⲧⲛ ⲧⲁϩⲟⲓ ⲟⲩⲇⲉ ϩⲙ ⲡⲁⲥⲱⲙⲁ
ⲟⲩⲇⲉ ϩⲛ ⲛⲉⲧϣⲟⲟⲡ ⲛⲁⲓ.
ⲁⲡϩⲗⲗⲟ ⲙⲛ ⲛⲉⲥⲛⲏⲩ ⲁϩⲉⲣⲁⲧⲟⲩ ⲉⲡⲉⲥⲥⲱⲙⲁ ⲁⲩⲕⲟⲟⲥⲉⲥ
ⲕⲁⲗⲟⲥ ϩⲛ ϯⲙⲏ ⲛⲓⲙ (col. 2) ⲛⲑⲉ ⲛⲟⲩⲙⲁⲣⲧⲩⲣⲟⲥ ⲁⲩⲧⲁⲗⲟⲥ
ⲁⲩϫⲓⲧⲥ ⲉⲧⲉⲕⲕⲗⲏⲥⲓⲁ ⲁⲩⲉⲣ ⲧⲥⲩⲛⲁⲝⲓⲥ ⲉⲣⲟⲥ. ⲁⲩⲥⲩⲛⲁⲅⲉ
ϩⲓϫⲱⲥ. ⲁⲩⲧⲁⲗⲟⲥ ⲉⲩⲯⲁⲗⲗⲉⲓ ϩⲓⲑⲏⲙⲙⲟⲥ. ⲁⲩⲕⲁ ⲡⲉⲥⲥⲱⲙⲁ
ϩⲁⲧ ⲙⲡⲥⲱⲙⲁ ⲛⲛⲉⲁⲣⲭⲏⲙⲁⲛⲇⲣⲓⲧⲏⲥ. ⲁⲩⲕⲧⲟⲟⲩ ⲉⲛⲉⲩⲙⲁ
ⲛϣⲱⲱⲡⲉ (sic) ϩⲛ ⲟⲩⲛⲟϭ ⲙⲕⲁϩⲛϩⲏⲧ ⲙⲛ ⲟⲩⲣⲓⲙⲉ ⲉⲩⲙⲉⲉⲩⲉ
ⲉⲃⲟⲗ ⲛⲧⲛⲟϭ ⲛⲁⲣⲉⲧⲏ ⲛⲧⲉⲓⲥϩⲓⲙⲉ ⲙⲛ ⲧⲉⲥϩⲩⲡⲟⲙⲟⲛⲏ ⲉϫⲛ
ⲛⲉⲡⲉⲑⲟⲟⲩ ⲧⲏⲣⲟⲩ ⲙⲡⲉⲓⲛⲟϭ ⲛⲟⲩⲟⲉⲓϣ ⲁⲩⲱ ⲙⲡⲉⲥϫⲱ ⲛⲟⲩ‐


### 0012

ϣⲁϫⲉ ϩⲁ (ϥ︤ⲑ̅) ⲡⲉⲓ ⲡⲁⲣⲁ ⲡⲧⲱⲙⲁ ⲉⲥⲟⲩⲁⲁⲃ ⲉⲣⲉ ⲧⲉⲥⲙ‐
ⲛⲧⲣⲙϩⲉ ⲛⲧⲟⲟⲧⲥ ϩⲁⲣⲟϥ. ⲁⲗⲗⲁ ⲁⲥⲧⲁϫⲣⲟⲥ ⲉϫⲙ ⲧⲡⲉⲧⲣⲁ
ⲛⲁⲧⲕⲓⲙ.
ⲡϩⲗⲗⲟ ⲇⲉ ⲛϩⲩⲅⲟⲩⲙⲉⲛⲟⲥ ⲁϥⲕⲁⲑⲏⲅⲉⲓ ⲉⲛⲉⲥⲛⲏⲩ ⲙⲡⲉ‐
ϩⲟⲟⲩ ⲉⲧⲙⲙⲁⲩ ⲉϥϫⲱ ⲙⲙⲟⲥ ϫⲉ ⲛⲁϣⲏⲣⲉ ⲙⲡⲣⲧⲉⲛⲁⲙⲉⲗⲉⲓ
ⲉⲡⲉⲛⲟⲩϫⲁⲓ. ⲁⲗⲗⲁ ⲙⲁⲣⲉⲛⲕⲱϩ ⲉⲡⲃⲓⲟⲥ ⲛⲧⲉⲓⲙⲁⲣⲧⲩⲣⲟⲥ
ⲁⲩⲱ ⲧⲉⲓⲡⲁⲣⲑⲉⲛⲟⲥ ⲁⲩⲱ ⲧⲉⲓⲁⲑⲗⲓⲧⲏⲥ ⲉⲧⲟⲩⲁⲁⲃ. ⲧⲁⲓ ⲛⲧⲁⲥ‐
ϥⲉⲓ ⲉⲣⲟⲥ ⲙⲡⲉⲓⲕⲟⲩⲓ ⲛⲟⲩⲟⲉⲓϣ ⲁⲥϫⲓ ⲛⲛⲉⲓⲛⲟϭ ⲛⲙⲕⲁϩ ⲙⲛ
ⲛⲉⲓⲥⲱϣ ⲡⲣⲟⲥ ⲟⲩⲕⲟⲩⲓ ⲛⲟⲩⲟⲉⲓϣ. ⲧⲉⲛⲟⲩ ⲇⲉ ⲥⲉⲛⲁⲕⲗⲏⲣⲟⲛⲟ‐
ⲙⲉⲓ ⲛⲛⲉⲁⲅⲁⲑⲟⲛ ⲛϣⲁⲉⲛⲉϩ ϩⲙ ⲡⲁⲓⲱⲛ ⲉⲧⲛⲏⲩ ϩⲓⲧⲉⲛ ⲡⲉⲛ‐
ⲧⲁⲥⲙⲉⲣⲓⲧϥ ⲁⲥⲧⲁϫⲣⲟⲥ ⲉϫⲱϥ ⲡⲉⲛϫⲟⲉⲓⲥ ⲓ︦ⲥ︦ ⲡⲁⲓ ⲉⲃⲟⲗϩⲓ‐
ⲧⲟⲟⲧϥ ⲡⲉⲟⲟⲩ ⲛⲁϥ ⲙⲛ ⲡⲉϥⲉⲓⲱⲧ ⲛⲁⲅⲁⲑⲟⲥ ⲙⲛ ⲡⲉⲡⲛ︦ⲁ︦
ⲉⲧⲟⲩⲁⲁⲃ ⲧⲉⲛⲟⲩ ⲁⲩⲱ ⲛⲟⲩⲟⲉⲓϣ ⲛⲓⲙ ϣⲁ ⲉⲛⲉϩ ⲛⲉⲛⲉϩ.
ϩⲁⲙⲏⲛ.


### 0013

(ⲣ̅) ⲁⲣⲓ ⲧⲁⲅⲁⲡⲏ ⲛⲁⲓⲟⲧⲉ (sic) ⲉⲧⲟⲩⲁⲁⲃ ⲛⲅⲗⲏⲣⲟⲥ ⲙⲛ
ⲛⲁⲉⲓⲟⲧⲉ ⲙⲙⲟⲛⲁⲭⲟⲥ. ⲟⲩⲁⲛ ⲛⲓⲙ ⲉⲧⲛⲁⲱϣ ϩⲙ ⲡⲓ ⲕⲉⲫⲁⲗⲉ‐
ⲱⲛ ⲛϫⲱⲱⲙⲉ ϣⲗⲏⲗ ϩⲓϫⲙ ⲡⲉⲛⲙⲁⲓⲛⲟⲩⲧⲉ ⲛ︦ⲁ︦ⲭ︦ⲣ︦ ⲉϯϯ̄
ⲕ︦ⲱ︦ⲣ︦ ϫ︦ⲣ︦ Ϫ︦ⲓ︦︦ⲁ︥ (1) ϣⲉⲛⲟⲩⲧⲉ. ⲡϣⲏⲣⲉ ⲛⲕ︦ⲣ︦ⲱ︦ ⲙⲉⲣⲕⲟⲩⲣⲓⲟⲥ
ⲡⲁⲧⲟⲩⲧⲱⲛ. ϫⲉ ⲛⲧⲟϥ ⲁϥϥⲓ ⲡⲉϥⲣⲟⲟⲩϣ ϩⲛ ⲛⲉϥϩⲓⲥⲉ ⲙⲙⲓⲛ‐
ⲙⲙⲟϥ. ⲁϥⲧⲁⲁϥ ⲉϩⲟⲩⲛ ⲉⲧⲕⲕⲗⲏⲥⲓⲁ ⲙⲡⲉⲡⲣⲟⲫⲏⲧⲏⲥ ⲉⲧⲟⲩ‐
ⲁⲁⲃ ⲁⲡⲁ ϣⲉⲛⲟⲩⲧⲉ ⲛⲡⲧⲟⲟⲩ ⲛⲁⲧⲣⲏⲡⲉ ϩⲙ ⲡⲧⲟϣ ⲡⲁⲛⲟⲥ
ϩⲁ ⲡⲥⲱⲧⲉ ⲛⲧⲉϥⲯⲩⲭⲏ ϫⲉⲕⲁⲥ ⲉⲣⲉ ⲡⲉⲡⲣⲟⲫⲏⲧⲏⲥ ⲉⲧⲟⲩⲁⲁⲃ
ⲁⲡⲁ ϣⲉⲛⲟⲩⲧⲉ ⲡⲁⲣⲁⲕⲁⲗⲉⲓ ⲙⲡⲣⲣⲟ ⲡⲭ︦ⲥ︦ (col. 2) ⲉϩⲣⲁⲓ
ⲉϫⲱϥ ⲛϩⲕⲱ ⲛⲁϥ ⲉⲃⲟⲗ ⲛⲛⲉϥⲛⲟⲃⲉ ⲧⲏⲣⲟⲩ ⲛϥⲥⲙⲟⲩ ⲉⲣⲟϥ
ⲙⲛ ⲧⲉϥⲥϩⲓⲙⲉ ⲙⲛ ⲛⲉϥϣⲏⲣⲉ ⲙⲛ ⲡⲉϥϫⲓ ⲙⲛ ⲡⲉϥϯ ⲙⲛ ⲉⲛⲕⲁ


### 0014

ⲛⲓⲙ ⲉⲧϣⲟⲟⲡ ⲛⲁϥ. ⲁⲩⲱ ⲟⲛ ⲛϥϯ ⲛⲁϥ ⲛⲧϣⲃⲃⲓⲱ ⲙⲡⲉϥ‐
ⲉⲣⲏⲧ ⲛϣⲉ ⲛⲕⲱⲃ ⲛⲥⲟⲡ ϩⲛ ⲑⲓ︦ⲗ︦ⲏ︦ⲙ︦ ⲛⲧⲡⲉ ⲧⲡⲟⲗⲓⲥ ⲛⲛⲉϫⲓ‐
ⲕⲁⲓⲟⲥ ⲧⲏⲣⲟⲩ. ϩⲁⲙⲏⲛ. ⲉⲥⲉϣⲱⲡⲉ.
ⲁⲣⲓ ⲡⲉⲛⲙⲉⲉⲩⲉ ϩⲱⲱⲛ ⲛⲁⲅⲁⲡⲉ ⲛⲁⲓⲟⲧⲉ ⲉⲧⲟⲩⲁⲁⲃ ϩⲙ ⲡⲃⲓ
(sic) ⲉϩⲣⲁⲓ ⲛⲛⲉ[ⲧⲉ]ⲛϭⲓϫ......... ⲃⲉ ⲛⲓⲉⲗⲁⲭⲓⲥⲧⲟⲥ ⲛⲣⲉϥⲛⲟ‐
ⲃⲉ ⲕⲁⲗⲁⲙⲱⲛ ⲇ︦ⲓ︦ⲁ︦ⲍ ⲥⲧⲉⲫⲁⲛⲟⲥ ⲇ︦ⲓ︦ⲁ︦ⲕ ⲛⲉϣⲏⲣⲉ ⲙⲡⲇ︦ⲓ︦ ⲃⲁ‐
ⲥⲓⲗⲉ ⲛⲉⲕⲣⲁⲙⲙⲁⲧⲉⲩⲥ ⲛⲧⲟⲩⲧⲱⲛ ⲉⲡⲓⲟⲙ ⁘ ⲁⲡⲟ ⲇⲓⲟⲕⲗⲏ
ⳁ ⲭ︦ⲙ︦.