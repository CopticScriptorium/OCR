ⲉⲩⲥϩⲓⲙⲉ ⲧⲉ ⲛⲑⲉ ⲛⲧⲁ ⲙⲁⲁⲩ ⲛⲧⲁⲥϫⲡⲟⲓ̈. ⲡϩⲗⲗⲟ ⲇⲉ ⲁϥⲱϣ
ⲉⲃⲟⲗ ⲁϥⲣⲓⲙⲉ ⲁϥϩⲱⲗ ⲉⲃⲟⲗⲛⲥⲁ ⲛⲉⲃⲱ ⲛⲧⲉϥⲙⲟⲣⲧ ⲁϥⲱϣ
ⲉⲃⲟⲗ ⲉϥϫⲱ ⲙⲙⲟⲥ ϫⲉ ⲡϫⲟⲉⲓⲥ ⲓ︦ⲥ︦ ⲡⲉⲭ︦ⲥ︦ ⲙⲡⲉⲣⲧⲁⲕⲟⲓ̈ ⲉⲧⲃⲉ
ⲛⲁⲛⲟⲃⲉ ϫⲉ ϩⲛⲛⲟϭ ⲛⲉ. ⲁⲛⲉⲥⲛⲏⲩ ⲧⲏⲣⲟⲩ ⲥⲱⲟⲩϩ ⲉϩⲟⲩ
ⲛⲧⲉⲣⲟⲩⲥⲱⲧⲙ ⲉⲡⲉϥϩⲣⲟⲟⲩ ⲉϥⲣⲓⲙⲉ ϫⲉ ⲛⲁⲓⲁⲧⲕ ⲛⲧⲟⲕ ⲙⲁⲣⲓ‐
ⲛⲟⲥ. ⲡⲙⲁⲣⲧⲩⲣⲟⲥ ⲙⲡⲉⲭ︦ⲥ︦ ⲓ︦ⲥ︦. ⲧⲱⲟⲩⲛ ⲡⲁϣⲏⲣⲉ ⲙⲁⲣⲉⲛⲣⲓ‐
ⲙⲉ ⲉⲣⲟⲛ ⲛⲧⲉⲛⲃⲱⲕ ϣⲁ ⲟⲩⲥⲕⲉⲩⲥ ⲛϭⲱⲃ ⲛⲧⲁⲥϯϣⲓⲡⲉ ⲛⲛⲉ‐
ⲙⲟⲛⲁⲭⲟⲥ ⲧⲏⲣⲟⲩ. ⲙⲁⲣⲉⲛⲃⲱⲕ ⲛⲧⲛⲟⲩⲱϣⲧ ϩⲓϫⲱⲥ ϩⲛ
ϩⲉⲛⲣⲙⲉⲓⲟⲟⲩⲉ ⲉⲛⲁϣⲱⲟⲩ ⲛⲥⲁ ⲡⲁⲣⲁⲕⲁⲗⲉⲓ ⲙⲡⲛⲟⲩⲧⲉ ⲉϫⲱⲛ
ⲛϥϥⲓ ⲙⲙⲁⲩ ⲙⲡⲉϥϭⲱⲛⲧ ⲉⲃⲟⲗ ϩⲓϫⲱⲛ ⲉⲧⲃⲏⲏⲧⲥ ϫⲉ ⲁⲡϫⲁ‐
ϫⲉ ⲉⲣ ⲡⲉϥⲟⲩⲱϣ ⲛϩⲏⲧⲛ. ⲉⲓⲥ ⲟⲩⲛⲟϭ ⲛⲭⲣⲟⲛⲟⲥ ⲉⲛϯⲙⲧⲟⲛ
ⲛⲁϥ ⲉⲛϯϭⲱⲛⲧ ⲙⲡⲛⲟⲩⲧⲉ ⲙⲡⲉⲛⲉⲓⲙⲉ.
(ϥ︤ⲍ︥) ⲁⲩⲧⲱⲟⲩⲛ ⲧⲏⲣⲟⲩ ⲙⲛ ⲡϩⲗⲗⲟ ⲁⲩⲃⲱⲕ ⲉⲡⲙⲁ ⲛϣⲱ‐
ⲱⲡⲉ (sic) ⲉⲧⲥⲁⲛⲃⲟⲗ ⲉⲣⲉ ⲙⲁⲣⲓⲛⲟⲥ ⲉⲛⲕⲟⲧⲕ ⲛϩⲏⲧϥ. ⲉⲣⲉ