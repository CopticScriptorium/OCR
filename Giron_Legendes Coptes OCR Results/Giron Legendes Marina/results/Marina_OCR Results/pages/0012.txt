ϣⲁϫⲉ ϩⲁ (ϥ︤ⲑ̅) ⲡⲉⲓ ⲡⲁⲣⲁ ⲡⲧⲱⲙⲁ ⲉⲥⲟⲩⲁⲁⲃ ⲉⲣⲉ ⲧⲉⲥⲙ‐
ⲛⲧⲣⲙϩⲉ ⲛⲧⲟⲟⲧⲥ ϩⲁⲣⲟϥ. ⲁⲗⲗⲁ ⲁⲥⲧⲁϫⲣⲟⲥ ⲉϫⲙ ⲧⲡⲉⲧⲣⲁ
ⲛⲁⲧⲕⲓⲙ.
ⲡϩⲗⲗⲟ ⲇⲉ ⲛϩⲩⲅⲟⲩⲙⲉⲛⲟⲥ ⲁϥⲕⲁⲑⲏⲅⲉⲓ ⲉⲛⲉⲥⲛⲏⲩ ⲙⲡⲉ‐
ϩⲟⲟⲩ ⲉⲧⲙⲙⲁⲩ ⲉϥϫⲱ ⲙⲙⲟⲥ ϫⲉ ⲛⲁϣⲏⲣⲉ ⲙⲡⲣⲧⲉⲛⲁⲙⲉⲗⲉⲓ
ⲉⲡⲉⲛⲟⲩϫⲁⲓ. ⲁⲗⲗⲁ ⲙⲁⲣⲉⲛⲕⲱϩ ⲉⲡⲃⲓⲟⲥ ⲛⲧⲉⲓⲙⲁⲣⲧⲩⲣⲟⲥ
ⲁⲩⲱ ⲧⲉⲓⲡⲁⲣⲑⲉⲛⲟⲥ ⲁⲩⲱ ⲧⲉⲓⲁⲑⲗⲓⲧⲏⲥ ⲉⲧⲟⲩⲁⲁⲃ. ⲧⲁⲓ ⲛⲧⲁⲥ‐
ϥⲉⲓ ⲉⲣⲟⲥ ⲙⲡⲉⲓⲕⲟⲩⲓ ⲛⲟⲩⲟⲉⲓϣ ⲁⲥϫⲓ ⲛⲛⲉⲓⲛⲟϭ ⲛⲙⲕⲁϩ ⲙⲛ
ⲛⲉⲓⲥⲱϣ ⲡⲣⲟⲥ ⲟⲩⲕⲟⲩⲓ ⲛⲟⲩⲟⲉⲓϣ. ⲧⲉⲛⲟⲩ ⲇⲉ ⲥⲉⲛⲁⲕⲗⲏⲣⲟⲛⲟ‐
ⲙⲉⲓ ⲛⲛⲉⲁⲅⲁⲑⲟⲛ ⲛϣⲁⲉⲛⲉϩ ϩⲙ ⲡⲁⲓⲱⲛ ⲉⲧⲛⲏⲩ ϩⲓⲧⲉⲛ ⲡⲉⲛ‐
ⲧⲁⲥⲙⲉⲣⲓⲧϥ ⲁⲥⲧⲁϫⲣⲟⲥ ⲉϫⲱϥ ⲡⲉⲛϫⲟⲉⲓⲥ ⲓ︦ⲥ︦ ⲡⲁⲓ ⲉⲃⲟⲗϩⲓ‐
ⲧⲟⲟⲧϥ ⲡⲉⲟⲟⲩ ⲛⲁϥ ⲙⲛ ⲡⲉϥⲉⲓⲱⲧ ⲛⲁⲅⲁⲑⲟⲥ ⲙⲛ ⲡⲉⲡⲛ︦ⲁ︦
ⲉⲧⲟⲩⲁⲁⲃ ⲧⲉⲛⲟⲩ ⲁⲩⲱ ⲛⲟⲩⲟⲉⲓϣ ⲛⲓⲙ ϣⲁ ⲉⲛⲉϩ ⲛⲉⲛⲉϩ.
ϩⲁⲙⲏⲛ.