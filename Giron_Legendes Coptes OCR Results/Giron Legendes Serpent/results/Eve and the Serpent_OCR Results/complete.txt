### 0001

ⲁϥϯ ⲉⲧⲟⲟⲧⲟⲩ ⲙⲡⲉϥⲛⲟⲙⲟⲥ ⲙⲛ ⲛⲉϥⲛⲧⲟⲗⲏ ⲉⲧⲣⲉⲩϩⲁⲣⲉϩ
ⲉⲣⲟⲟⲩ ϩⲛ ⲱⲣϫ ⲛⲓⲙ ⲁⲩⲱ ⲛⲥⲉⲁⲡⲟⲗⲁⲩⲉ ⲙⲙⲟⲟⲩ ϩⲛ ⲧⲙⲛⲧ-
ⲁⲧⲣⲟⲟⲩϣ ⲛⲛⲁⲅⲅⲉⲗⲟⲥ ⲙⲛ ⲡⲟⲩⲛⲟϥ ⲙⲡⲁⲣⲁⲇⲓⲥⲟⲥ ⲉⲁϥϯ
ⲉⲧⲟⲟⲧⲟⲩ ⲛⲟⲩⲛⲧⲟⲗⲏ ⲉⲥⲟⲩⲁⲁⲃ ⲉϥϫⲱ ⲙⲙⲟⲥ ⲛⲁⲩ ϫⲉ
ⲉⲃⲟⲗ ϩⲛ ϣⲏⲛ ⲛⲓⲙ ⲉⲧϩⲙ ⲡⲡⲁⲣⲁⲇⲓⲥⲟⲥ ϩⲛ ⲟⲩⲱⲙ ⲁⲧⲉⲧⲛ
ⲟⲩⲱⲙ ⲉⲃⲟⲗ ⲛϩⲏⲧϥ ⲉⲃⲟⲗ ⲇⲉ ϩⲙ ⲡϣⲏⲛ ⲉⲧϩⲛ ⲧⲙⲏⲧⲉ ⲙⲡⲡⲁ‐
ⲣⲁⲇⲓⲥⲟⲥ ⲛⲛⲉⲧⲛⲟⲩⲱⲙ (col. 2) ⲉⲃⲟⲗ ⲛϩⲏⲧϥ ⲟⲩⲇⲉ ⲙⲡⲣϫⲱϩ
ⲉⲣⲟϥ ϫⲉⲕⲁⲥ ⲛⲛⲉⲧⲛⲙⲟⲩ.
Ⲡⲉⲇⲣⲁⲕⲱⲛ ⲇⲉ ⲛⲧⲁⲩⲛⲟϫϥ ⲉⲃⲟⲗϩⲛ ⲧⲡⲉ ⲛⲧⲉⲣⲉϥⲛⲁⲩ
ⲉⲧⲉⲥϩⲓⲙⲉ ⲛⲧⲁ ⲡⲛⲟⲩⲧⲉ ⲧⲁⲙⲓⲟⲥ ⲁⲩⲱ ⲛⲧⲉⲣⲉϥⲥⲱⲧⲙ ⲉⲧⲛⲧⲟⲗⲏ


### 0002

ⲛⲧⲁϥⲧⲁⲁⲥ ⲉⲧⲟⲟⲧⲟⲩ ⲁϥⲣⲁϣⲉ ⲉⲙⲁⲧⲉ ⲉϥϫⲱ ⲙⲙⲟⲥ ⲛⲛⲉ‐
ϥⲉⲛⲉⲣⲅⲓⲁ ⲉⲧϩⲁⲣⲁⲧϥ ϫⲉ ⲕⲁⲛ ⲙⲉⲛ ⲉϣϫⲉ ⲁⲩⲛⲟϫⲧ ⲉⲃⲟⲗϩⲙ
ⲡⲁⲉⲟⲟⲩ ⲉⲧⲃⲉ ⲡⲁⲓ ⲁⲛⲟⲕ ϩⲱ ϯⲛⲁⲁⲡⲁⲧⲁ ⲙⲙⲟϥ ϩⲛ ⲧⲁⲓ
ⲛⲧⲁⲧⲣⲉⲩⲛⲟϫϥ (verso) ⲉⲃⲟⲗ ⲉⲧⲃⲏⲏⲧⲥ ϩⲙ ⲡⲡⲁⲣⲁⲇⲓⲥⲟⲥ
ⲛⲧⲧⲣⲩⲫⲏ. ⲁϥⲣ ⲡⲁⲓ ⲛⲧⲉⲩ ⲛⲟⲩ ⲁϥⲧⲱⲟⲩⲛ ⲇⲉ ⲁϥϫⲓ ⲙⲡⲉⲥ‐
ⲙⲟⲧ ⲙⲡϩⲟϥ ⲁϥⲙⲟⲟϣⲉ ⲉϩⲟⲩⲛ ⲉⲉⲩϩⲁ ⲙⲡⲉⲥⲙⲟⲧ ⲛⲟⲩ‐
ϫⲁϫⲉ ⲛⲣⲱⲙⲉ ⲉϥⲟⲩⲱϣ ⲉϫⲓⲕⲣⲟϥ ⲉⲡⲉⲧϩⲓⲧⲟⲩⲱϥ ⲁⲩⲱ
ⲡⲉϫⲁϥ ⲛⲁⲥ ϫⲉ ⲉϥⲧⲱⲛ ⲁⲇⲁⲙ. ⲛⲧⲟⲥ ⲇⲉ ⲡⲉϫⲁⲥ ⲛⲁϥ ϫⲉ
ⲉⲓⲥ ϩⲏⲏⲡⲉ ϥϩ︦ⲙ︦ (sic) (1) ⲡⲡⲁⲣⲁⲇⲓⲥⲟⲥ ⲡⲉϫⲁϥ ⲛⲁⲥ ϫⲉ ⲉϥⲣ
ⲟⲩ. ⲛⲧⲟⲥ ⲇⲉ ⲡⲉϫⲁⲥ ⲛⲁϥ ⲉϥⲣ ϩⲱⲃ (col. 2) ⲁⲩⲱ ⲉϥϩⲁⲣⲉϩ.
ⲡⲉϫⲁϥ ⲛⲁⲥ ϫⲉ ⲉϥϩⲁⲣⲉϩ ⲉⲟⲩ. ⲛⲧⲟⲥ ⲇⲉ ⲡⲉϫⲁⲥ ⲛⲁϥ ϫⲉ
ⲉϥϩⲁⲣⲉϩ ⲉⲛⲉ ⲛⲧⲁ ⲡⲛⲟⲩⲧⲉ ϩⲱⲛⲟⲩ ⲉⲧⲟⲟⲧⲛ. ⲡⲉϫⲁϥ ⲛⲁⲥ
ⲉϣϫⲉ ⲧⲉⲧⲛϩⲁⲣⲉϩ ⲉⲓⲉ ⲉⲧⲃⲉ ⲟⲩ ⲛⲧⲉⲧⲛⲟⲩⲱⲙ ⲁⲛ ϩⲙ ⲡⲉⲧⲉ‐


### 0003

ⲧⲛϩⲁⲣⲉϩ ⲉⲣⲟϥ. ⲡⲉϫⲁⲥ ⲛⲁϥ ⲛⲧⲉⲥϩⲓⲙⲉ ϫⲉ ⲧⲛⲟⲩⲱⲙ ⲁⲩⲱ
ⲧⲛⲉⲩⲫⲣⲁⲛⲉ ⲛϩⲏⲧⲟⲩ ⲧⲏⲣⲟⲩ ϣⲁⲧⲙ ⲡⲉⲓ ϣⲏⲛ ⲙⲙⲁⲧⲉ
ⲛⲧⲁ ⲡⲛⲟⲩⲧⲉ ϩⲱⲛ ⲉⲧⲟⲟⲧⲛ ⲉⲧⲙⲟⲩⲱⲛ ⲉⲃⲟⲗ ⲛϩⲏⲧϥ.