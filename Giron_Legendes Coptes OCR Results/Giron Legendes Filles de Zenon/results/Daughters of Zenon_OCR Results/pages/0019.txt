ⲁϥⲧⲙ ⲡⲉϥⲟⲩⲟⲓ̈ ⲉϩⲟⲩⲛ ⲉⲧⲉϥϣⲉⲉⲣⲉ ⲁϥⲁⲣⲡⲁⲍⲉ ⲙⲙⲟⲥ ⲁⲩⲱ
ⲁϥⲣⲓⲙⲉ ⲉϫⲙ ⲡⲉⲥⲙⲁⲕϩ ⲁϥϯⲡⲉⲓ ⲉⲣⲱⲥ ⲛⲑⲉ ⲛⲓⲱⲥⲏⲫ ⲙⲡⲉⲓ‐
ⲟⲩⲟⲉⲓϣ ⲛⲧⲁϥ ⲡⲁϩⲧϥ ⲉϩⲣⲁⲓ ⲉϫⲙ ⲡⲙⲁⲕϩ ⲛⲃⲉⲛⲓⲁⲙⲓⲛ
ⲁϥⲣⲓⲙⲉ ⲉϩⲣⲁⲓ ⲉϫⲱϥ ⲛⲧⲉⲣ[ⲟⲩⲥⲱ]ⲧⲙ ⲇⲉ ⲛϭⲓ ⲧⲉⲥⲙⲁⲁⲩ
ⲙⲛ ⲧⲉⲥⲥⲱⲛⲉ. ⲁⲩϫⲓϣⲕⲁ[ⲕ] ⲉⲃⲟⲗ ⲉⲡⲓⲇⲏ ϩⲉⲛⲣⲉϥϯ ϩⲃⲁ ⲛⲉ
ⲛⲉϩⲓⲟⲙⲉ ϩⲛ ⲧⲉⲩⲫⲩⲥⲓⲥ. ⲡⲣⲣⲟ ⲇⲉ ⲁϥⲕⲱⲗⲩ ⲙⲙⲟⲟⲩ ⲉϥ‐
ϫⲟ ⲙⲙⲟⲥ ϫⲉ.....ⲟⲗⲟ .....ⲙⲙⲟⲓ......ϫⲉ ⲙⲁ
.....................ⲙⲏⲡⲟⲧⲉ ⲛⲧⲉ ⲡⲛⲟⲩⲧⲉ ⲁⲁⲛ
ⲛⲁⲧϣⲏⲣⲉ ⲙⲙⲟⲟⲩ ⲛⲧⲥⲛⲧⲉ. ⲁⲗⲗⲁ ⲙⲁⲣⲉⲛϯⲉⲟⲟⲩ ⲛⲧⲟϥ
ⲙⲡⲛⲟⲩⲧⲉ ϫⲉ ⲁⲛϩⲉ ⲉⲣⲟⲥ ⲉⲥⲁⲛϩ. ⲁⲩⲱ ⲡⲣⲣⲟ ⲙⲡⲉϥⲟⲩⲉⲛϩ
ⲡϩⲱⲃ ⲉⲛⲕⲉⲥⲛⲏⲩ ⲛⲧⲁⲩⲉⲓ ⲛⲙⲙⲁⲥ ⲕⲁⲧⲁ ⲑⲉ ⲛⲧⲁϥⲱⲣⲕ ⲛⲁ[ⲥ]
ⲁⲩⲱ ⲁϥⲕⲁⲧⲏⲭⲉ ⲙⲙⲟⲩ ϩⲁϩⲧⲏϥ ⲛϣⲟⲙⲛⲧ ⲉⲛⲉⲃⲟⲧ ⲉⲧⲃⲉ
ⲧⲉϥϣⲉⲉⲣⲉ ϫⲉⲕⲁⲥ ⲉϥⲛⲁϭⲱ ⲉϥⲛⲁⲩ ⲉⲡⲉⲥϩⲟ ⲙⲙⲏⲛⲉ. ⲁϥϫ‐
ⲛⲟⲩⲥ ⲇⲉ ⲉⲑⲉ ⲛⲧⲁⲥⲉⲓ ⲉⲃⲟⲗⲟⲙ ⲡⲉⲥⲏⲓ ⲛⲧⲟⲥ ⲇⲉ ⲁⲥⲁⲡⲁⲅⲅⲉⲓⲗⲉ
ⲉⲣⲟϥ ⲛⲑⲉ ⲛⲧⲁⲥⲫⲟⲣⲉⲓ ⲙⲡⲉⲥⲭⲏⲙⲁ ⲛⲥⲡⲁⲑⲁⲣⲓⲟⲥ ⲙⲛ ⲑⲉ
ⲛⲧⲁⲥⲃⲱⲕ ⲉⲣⲁⲕⲟⲧⲉ ⲙⲛ ⲑⲉ ⲛⲧⲁⲥⲃⲱⲕ ⲉϣⲓⲏⲧ ⲙⲛ ⲡⲇⲓ[ⲁ]ⲕⲟⲛ.