ⲣⲓⲟⲛ. ⲡⲉⲧⲙⲙⲁⲩ ⲡⲉⲧϣⲗⲏⲗ (1) ⲉϫⲱⲉⲓ ⲁⲡⲛⲟⲩⲧⲉ ⲭⲁⲣⲓⲍⲉ
ⲛⲁⲓ ⲙⲡⲧⲁⲗϭⲟ. ⲟⲩⲛⲟϭ[ⲛⲟⲩ]ⲙⲛⲧ[ϣⲉ ⲛϩⲏⲧϥ] ⲉϩⲟⲩ[ⲛ ⲉⲣⲟⲓ]
ϩⲉⲛⲥⲟ[ⲡ ϣⲁϥ]ⲁⲥⲡⲁⲍⲉ ⲙ[ⲙⲟ]ⲉⲓ ⲉⲧⲁⲧⲁⲡⲣⲱ ϩⲉⲛⲥⲟⲡ ⲇⲉ
ⲟⲛ ϣⲁϥⲛⲕⲟⲧⲕ ⲉⲩⲡⲟⲓ ⲛⲟⲩⲱⲧ ⲛⲙⲙⲁⲓ ⲛⲧⲉⲩϣⲉ ⲧⲏⲣⲥ. ⲡⲣⲣⲟ
ⲇⲉ ⲛⲧⲉⲣⲉϥⲥⲱⲧⲙ ⲉⲡϩⲱⲃ ϣⲱⲡⲉ (2) ϩⲟⲣϣ ⲛⲛⲁϩⲣⲁϥ ⲡⲉϫⲁϥ
ϫⲉ ⲙⲡⲉⲓⲥⲱⲧⲙ ⲉⲛⲉϩ ϫⲉ ϣⲁⲣⲉ ⲙⲟⲩⲛⲁⲭⲟⲥ ⲁⲥⲡⲁⲍⲉ ⲛⲥϩⲓ‐
ⲙⲉ ⲏ ϫⲉ ϣⲁⲩⲛⲕⲟⲧⲕ ϩⲓ ⲟⲩⲡⲟⲓ ⲛⲟⲩⲱⲧ ⲛⲙⲙⲁⲩ. ⲟⲩⲇⲉ
ⲙⲉⲩⲁⲛⲉⲭⲉ ⲉϣⲁϫⲉ ⲛⲙⲙⲁⲩ ⲉⲡⲧⲏⲣϥ ⲛⲁϣ ⲛϩⲉ ⲛϯⲥⲟⲟⲩⲛ
ⲁⲛ. ⲁⲩⲱ ⲛⲉⲣⲉ ⲡⲙⲉⲉⲩⲉ ⲉⲛⲱⲭⲗⲉⲓ ⲛⲁϥ. ⲡⲣⲣⲟ ⲇⲉ ⲁϥⲥϩⲁⲓ (3)
ⲛⲧⲙⲉϩ ⲥⲛⲧⲉ ⲛⲉⲡⲓⲥⲧⲟⲗⲏ ⲉϣⲓⲏⲧ ⲛⲧⲉⲓϩⲏ (sic) ⲛⲁⲩⲅⲟⲩⲥⲧⲟⲥ
ⲛⲣⲉϥϫⲣⲟ ⲍⲏⲛⲱⲛ ⲡⲉⲧⲥϩⲁⲓ ⲉⲣⲁⲧⲟⲩ ⲛⲛⲉⲛⲉⲓⲟⲧⲉ ⲛⲉⲩⲥⲉⲃⲏⲥ
ⲉⲧⲟⲩⲏϩ ϩⲛ ϣⲓⲏⲧ. ϯⲭⲣⲉⲱⲥⲧⲉⲓ ⲛⲛⲉⲧⲛϣⲗⲏⲗ ⲁⲩⲱ ⲙⲛϭⲟⲙ
ⲙⲙⲟⲓ ⲧⲉⲛⲟⲩ ⲉⲧⲙⲡⲱϩ ⲉⲡϣⲓ ⲙⲡⲉⲧⲛⲧⲁⲓⲟ ⲁⲩⲱ ⲉⲙⲉϩ ⲛⲉⲧ‐
ⲛⲭⲣⲱⲥⲧⲉⲓ.......ⲉⲧ.......ⲁⲏ.......ⲛⲥ ⲉⲃⲟⲗ-