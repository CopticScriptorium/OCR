ⲇⲉ ⲛⲣⲟⲙⲡⲉ ⲉⲥⲟⲩⲏϩ ϩⲙ ⲡⲙⲁ(col. 2) ⲉⲧⲙⲙⲁⲩ ⲛⲧⲁ ⲡϫⲟⲉⲓⲥ
ϭⲱⲗⲡ ⲡⲁⲓ ⲛⲁϥ ⲉⲃⲟⲗ ϫⲉ ⲟⲩⲥϩⲓⲙⲉ ⲧⲉ ⲙⲡⲉϥⲉⲓⲙⲉ ϫⲉ
ⲧϣⲉⲉⲣⲉ ⲙⲡⲣⲣⲟ ⲛⲧⲉⲣⲉϥⲉⲓⲙⲉ ⲇⲉ ϫⲉ ⲟⲩⲥϩⲓⲙⲉ ⲧⲉ ⲁϥϣⲁϫⲉ
ⲛⲙⲙⲁⲥ ϩⲛ ⲟⲩϩⲱⲡ ϫⲉ ⲙⲡⲣⲧⲣⲉ ⲗⲁⲁⲩ ⲉⲓⲙⲉ ϫⲉ ⲛⲧⲟ ⲟⲩⲥϩⲓ‐
ⲙⲉ ⲟⲩϩⲱⲃ ⲁⲛ ⲉϥⲧⲟⲟⲙⲉ ⲉⲡⲉⲛⲃⲓⲟⲥ ⲡⲉ ⲉⲧⲣⲉ ⲟⲩⲥϩⲓⲙⲉ ⲟⲩⲱϩ
ϩⲛ ⲧⲛⲙⲏⲧⲉ ϫⲉⲕⲁⲥ ⲛⲛⲉⲗⲁⲁⲩ ϯⲟⲥⲉ ⲛⲧⲉⲛⲁⲫⲟⲣⲙⲉ.
ⲙⲛⲛⲥⲁ ⲯⲓⲧⲉ ⲇⲉ ⲛⲣⲟⲙⲡⲉ ⲧϣⲉⲉⲣⲉ ⲇⲉ ϣⲏⲙ ⲛⲉⲩⲛⲁⲩ
ⲉⲣⲟⲥ ϩⲛ ⲧⲙⲏⲏⲧⲉ (sic) ⲛⲛⲥⲛⲏⲩ ⲉⲙⲛⲙⲟⲣⲧ ⲙ = (vers) = ⲙⲟⲥ
ⲉⲧⲃⲉ ⲡⲁⲓ ⲁⲩⲙⲟⲩⲧⲉ ⲉⲣⲟⲥ ϫⲉ ϩⲏⲗⲓⲣⲓⲟⲛ (sic) ⲡⲉⲥⲓⲟⲩⲣ ⲉⲡⲓⲇⲏ
ⲟⲩⲛ ϩⲁϩ ⲛⲣⲱⲙⲉ ϩⲙ ⲡⲉⲓⲥⲭⲏⲙⲁ ⲛⲧⲉⲓⲙⲓⲛⲉ ⲉⲧⲃⲉ ⲛⲉⲥⲉⲕⲓⲃⲉ
ⲇⲉ ⲟⲛ ⲙⲡⲟⲩⲣ ⲑⲉ ⲛⲛⲁ ⲛⲉϩⲓⲟⲙⲉ ⲧⲏⲣⲟⲩ ϣⲟⲣⲡ ⲙⲉⲛ ⲁⲩϣⲟ‐
ⲟⲩⲉ ϩⲓⲧⲛ ⲧⲁⲥⲕⲏⲥⲓⲥ ⲙⲛⲛⲥⲱⲥ ⲟⲛ ⲙⲡⲟⲩⲟⲩⲡⲟⲕⲓⲥⲑⲁⲓ ⲉⲡⲡⲁ‐
ⲑⲟⲥ ⲛⲛⲉϩⲓⲙⲉ (sic) ⲉⲡⲉⲓⲇⲏ ⲁⲡⲛⲟⲩⲧⲉ ⲟⲓⲕⲟⲛⲟⲙⲉⲓ ⲙⲙⲟⲥ
ⲛⲧⲉⲓϩⲉ.