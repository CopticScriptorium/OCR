ⲙⲛⲛⲥⲁ ⲯⲓⲧⲉ ⲛⲣⲟⲙⲡⲉ ⲛⲥϣⲟⲟⲡ ϩⲛ ϩⲉⲛⲛⲁⲥⲕⲏⲥⲓⲥ ⲛⲉ
ⲁⲩⲟⲩⲱ ⲅⲁⲣ ⲉⲩⲕⲱ ⲛⲥⲱⲟⲩ (col. 2) ⲙⲡⲉⲥⲙⲉⲉⲩⲉ ⲛϭⲓ ⲛⲉⲥⲉⲓⲟ‐
ⲧⲉ ⲁⲩⲇⲓⲙⲱⲛ (sic) ϩⲟϣϥ ⲉϩⲟⲩⲛ ⲉⲧⲉⲥⲕⲟⲩⲓ ⲛⲥⲱⲛⲉ ϩⲛ ⲕⲱⲥ‐
ⲧⲁⲛⲧⲓⲛⲟⲩⲡⲟⲗⲓⲥ ⲁⲩϫⲓⲧⲥ ⲉⲣⲁⲧϥ (sic) ⲛⲛⲟϭ ⲛⲁⲥⲕⲏⲧⲏⲥ ⲉⲧϩⲏⲛ
ⲃⲏⲥⲁⲛⲧⲓⲟⲛ ⲉⲧⲣⲉⲩϣⲗⲏⲗ ⲉϫⲱⲥ ⲁⲩⲱ ⲙⲡⲉ ⲡⲛⲟⲩⲧⲉ ⲭⲁⲣⲓⲍⲉ
ⲛⲁⲥ ⲙⲡⲧⲁⲗϭⲟ ⲉⲃⲟⲗ ϩⲓⲧⲟⲟⲧⲟⲩ. ⲁⲩⲥⲏⲛⲃⲟⲩⲗⲉⲩⲉ ⲙⲡⲣⲣⲟ
ⲛϭⲓ ⲛⲛⲟϭ ⲙⲡⲓⲡⲁⲗⲗⲁⲧⲓⲟⲛ ⲉϫⲱ ⲙⲙⲟⲥ ϫⲉ ⲡⲣⲣⲟ ⲱⲛϩ ϣⲁ
ⲉⲛⲉϩ ⲉϣϫⲉ ⲥⲣⲁⲛⲁϥ ⲙⲡⲉⲕⲕⲣⲁⲧⲟⲥ ϣⲱⲡ ⲉⲣⲟⲕ ⲙⲡⲉⲛϣⲟϫ‐
ⲛⲉ ⲛⲅϫⲟⲟⲩ ⲛⲧⲉⲕϣⲉⲉⲣⲉ ⲉϣⲓⲏⲧ (ⲣ︦ⲕ︦ⲉ︥︦) ⲉⲣⲁⲧⲟⲩ ⲛⲛⲁⲥⲕⲏⲧⲏⲥ
ⲉⲧϩⲙ ⲡⲙⲁ ⲉⲧⲙⲙⲁⲩ ⲉϩⲉⲛⲛⲟϭ ⲛⲉ ϩⲛ ⲧⲡⲟⲗⲩⲧⲓⲁ ⲁⲩⲱ
ⲧⲛⲡⲓⲥⲧⲉⲩⲉ ϫⲉ ⲡⲛⲟⲩⲧⲉ ⲛⲁⲭⲁⲣⲓⲍⲉ ⲛⲁⲓ ⲙⲡⲧⲁⲗϭⲟ ϩⲓⲧⲙ
ⲛⲉⲩϣⲗⲏⲗ. ⲡⲣⲣⲟ ⲇⲉ ⲛⲧⲉⲣⲉϥⲥⲱⲧⲙ ⲁϥⲣⲁϣⲉ ⲉϫⲙ ⲡⲉⲩ‐
ϣⲟϫⲛⲉ ⲉⲡⲉⲓⲇⲏ ⲛⲉⲩⲛ (sic) ⲟⲩⲛⲟϭ ⲛⲙⲕⲁϩⲛϩⲏⲧ ϣⲟⲟⲡ
ϩⲙ ⲡⲉϥⲏⲓ ⲉⲧⲃⲉ ⲧϣⲉⲉⲣⲉ ϣⲏⲙ. ⲁϥⲥⲟⲃⲧⲉ ⲛⲛⲉⲧⲣ ⲛⲟϥⲣⲉ