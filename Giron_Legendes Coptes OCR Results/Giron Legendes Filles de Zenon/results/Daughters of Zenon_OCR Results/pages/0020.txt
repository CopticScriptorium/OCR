ⲙⲛⲛⲥⲱⲥ ⲁⲩⲥⲩⲛⲧⲁⲍⲉ ⲛⲁⲩ ⲁⲩⲃⲱⲕ ⲉⲡⲉⲩⲙⲁ. ⲡⲣⲣⲟ ⲇⲉ
ⲁϥⲕⲁ ⲙⲁⲁⲃ ⲛϣⲉ ⲛⲥⲟⲩⲟ ⲉⲃⲟⲗϩⲛ ϣⲓⲏⲧ ⲉⲧⲃⲉ ⲧⲉⲭⲣⲓⲁ ⲛⲧⲉ‐
ⲡⲣⲟⲥⲫⲟⲣⲁ ⲙⲛⲧⲉϥϣⲉⲉⲣⲉ ⲙⲛ ⲥⲟⲟⲩ ⲛϣⲉ ⲛⲝⲉⲥⲧⲏⲥ ⲛⲛⲉϩ
ⲁⲩⲱ ⲥⲉⲙⲏⲛ ⲉⲃⲟⲗϩⲛ ⲧⲉⲕⲕⲗⲏⲥⲓⲁ ⲉϣⲓⲏⲧ (verso) ϣⲁϩⲟⲩⲛ
ⲉⲡⲟⲟⲩ ⲛϩⲟⲟⲩ. [ⲛ]ⲧⲉⲣⲉⲥⲉⲓ ⲇⲉ ⲉϣⲓⲏⲧ ⲁⲥⲱⲛϩ ⲛⲕⲉⲙⲛⲧ‐
ⲥⲛⲟⲟⲩⲥ ⲛⲣⲟⲙⲡⲉ. [ⲙ]ⲡϩⲁⲉ ⲇⲉ ⲁⲥϩⲉ ⲉϩⲣⲁⲓ ⲉⲩⲛⲟϭ ⲛϣⲱⲛⲉ.
ⲁⲥϩⲩⲛⲟⲙⲓⲛⲉ ⲉⲣⲟϥ ϩⲛ ⲟⲩⲙⲛⲧϫⲱⲱⲣⲉ ⲁⲥⲙⲟⲩⲧⲉ ⲇⲉ ⲉⲡⲡⲉ‐
ⲧⲟⲩⲁⲁⲃ ⲁⲡⲁ ⲡⲁⲙⲃⲱ ⲁⲥⲧⲁⲣⲕⲟϥ ⲉⲥϫⲱ ⲙⲙⲟⲥ ϫⲉ ⲉⲓϣⲁⲛ‐
ϫⲱⲕ ⲉⲃⲟⲗ ⲉⲡⲓⲇⲏ ⲛⲧⲟⲕ ⲉⲧⲥⲟⲟⲩⲛ ⲙⲡϫⲱⲕ ⲧⲏⲣϥ ⲙⲡⲁⲃⲓⲟⲥ
ⲙⲡⲣⲧⲣⲉⲩⲕⲁⲁⲧ ⲕⲁϩⲏⲩ ⲛⲧⲁⲗⲉⲃⲓⲧⲱⲛ ⲁⲗⲗⲁ ⲙⲁⲣⲟⲩⲕⲟⲟⲥⲧ
ⲛⲙⲙⲁⲥ. ⲛⲧⲉⲣⲉⲥϯ ⲇⲉ ⲙⲡⲉⲡ︦ⲛ︦ⲁ︦ ⲁϥⲁϩⲉⲣⲁⲧϥ ϩⲓϫⲙ ⲡⲉⲥⲥⲱ‐
ⲙⲁ ⲁϥⲧⲣⲉⲩⲕⲟⲟⲥⲥ ϩⲁ ⲧⲗⲉⲃⲓⲧⲱⲛ ⲕⲁⲧⲁ ⲑⲉ ⲛⲧⲁⲥϫⲟⲟⲥ ⲛⲧⲉ‐
ⲣⲟⲩⲧⲟⲙⲥⲥ ⲇⲉ ⲁϥϩⲙⲟⲟⲥ ⲁϥϣⲁϫⲉ ⲉⲣⲟⲟⲩ ϩⲙ ⲡϣⲁϫⲉ
ⲙⲡⲛⲟⲩⲧⲉ ⲁⲩⲱ ⲛⲉϥϫⲱ ⲙⲙⲟⲥ ⲛⲁⲩ ϫⲉ ⲁⲗⲏⲑⲱⲥ ⲁⲩⲥⲕⲉⲟⲥ
ⲛϭⲱⲃ ϯϣⲓⲡⲉ ⲛⲧⲉⲓⲁϣⲏ ⲙⲙⲟⲛⲁⲭⲟⲥ ⲉⲧϩⲛ ϣⲓⲏⲧ. ⲛⲧⲁ ⲛⲓⲙ
ϫⲡⲟ ⲛⲁϥ ⲛⲧⲉⲓ ϩⲩⲡⲟⲙⲟⲛⲏ ϩⲱⲥⲧⲉ ⲉⲧⲣⲉⲥϭ[ⲱ] ⲉⲥϩⲛ ⲧⲙⲏⲧⲉ