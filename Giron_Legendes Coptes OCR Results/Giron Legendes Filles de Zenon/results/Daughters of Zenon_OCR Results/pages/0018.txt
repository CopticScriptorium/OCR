(fol. 21 verso col. 2) ⲧⲡⲁⲣⲑⲉⲛⲟⲥ ⲇⲉ ⲉⲑⲟⲩⲁⲁⲃ ⲁⲙⲉⲕ‐
ⲙⲟⲩⲕⲥ ⲉⲥϫⲱ ⲙⲙⲟⲥ ϫⲉ ϯⲟⲩⲱϣ ⲙⲉⲛ ⲉϩⲱⲡ ⲉϫⲙ ⲡϣⲁϫⲉ
ⲁⲗⲗⲁ ϫⲉⲕⲁⲥ ⲛⲛⲉⲡⲕⲉ ⲥⲉⲉⲡ ⲛⲛⲉⲙⲟⲛⲁⲭⲟⲥ ϫⲓ ϣⲓⲡⲉ
ⲛⲧⲁⲁⲫⲟⲣⲙⲏ ϩⲙ ⲡⲧⲣⲉⲩⲙⲉⲉⲩⲉ ⲉⲩⲧⲱⲗⲙ ⲛⲧⲉⲓⲙⲓⲛⲉ ⲉϩⲟⲩⲛ
ⲉⲛⲉⲓⲡⲉⲧⲟⲩⲁⲁⲃ. ⲡⲉϫⲁⲥ ⲛⲁϥ ϫⲉ ⲁⲛⲉⲓⲛⲉ ⲛⲁⲓ ⲛⲛⲉⲉⲩⲁⲅⲅⲉ‐
ⲗⲓⲟⲛ ⲁⲩⲱ ⲁϥⲉⲓ ⲛⲉⲙⲙⲟⲟⲩ ⲛⲁⲥ. ⲡⲉϫⲁⲥ ⲛⲁϥ ϫⲉ ⲱⲣⲕ ⲛⲁⲓ
ϫⲉ ⲛϯⲛⲁⲟⲩⲉⲛϩ ⲡⲙⲩⲥⲧⲏⲣⲓⲟⲛ ⲉⲃⲟⲗ ⲁⲛ ⲟⲩⲇⲉ ⲛϯ.......
.... ⲉⲃⲱⲕ ⲉⲡⲙⲁ. ⲛⲧⲟϥ ⲇⲉ ⲁϥⲱⲣⲕ ⲛⲁⲥ ⲉϫⲙ ⲡⲉⲩⲁⲅⲅⲉ‐
ⲗⲓⲟⲛ ⲡⲉϫⲁⲥ ⲛⲁϥ ϫⲉ ⲁⲛⲟⲕ ⲧⲉ ϩⲏⲗⲗⲁⲣⲓⲁ ⲧⲉⲕϣⲉⲉⲣⲉ
ⲡⲣⲣⲟ ⲇⲉ ⲛⲧⲉⲣⲉϥⲥⲱⲧⲙ ⲁϥⲣϣⲡⲏⲣⲉ ⲁⲩⲱ ⲁϥⲣϩⲃⲁ ⲙⲡⲉϥⲉϣ‐
ϭⲙϭⲟⲙ ⲉϣⲁϫⲉ ⲛⲟⲩⲟⲩⲛⲟⲩ. ⲡⲣⲣⲟ ⲇⲉ ⲁⲓⲥⲑⲁⲛⲉ ⲛⲧⲉⲩⲛⲟⲩ.