### 0001

ⲞⲨⲖⲞⲦⲞⲤ Ⲛ̄ⲦⲈ ⲠⲈⲚ ⲠⲈⲦ ⲞⲨⲀⲀⲂ Ⲛ
Ⲉⲓ̈Ⲧ̄ ⲀⲠⲀ ⲐⲈⲞⲖⲒⲖⲞⲤ ⲠⲀⲢⲬⲈⲒⲒⲤⲔⲞ-
ⲠⲞⲤ Ⲉ ⲀϤⲦⲀⲨⲞϤ ⲈⲦⲂⲈ ⲦⲘⲈⲦⲀⲚⲀⲒ̈Ⲁ
(sic) ⲘⲚ̄ ⲦⲈⲔⲢⲀⲦⲒⲀ • ⲀⲨ ⲞⲚ Ⲉ ⲦⲘ ⲦⲢⲈ
ⲠⲢⲰⲘⲈ ⲀⲘⲈⲖⲈⲒ Ⲉ ⲢⲞ • Ⲉ ⲘⲈⲦⲀⲚⲞ̈
ⲈⲘⲠⲀⲦ ⲞⲨⲦⲀϨⲞ Ⲛ̄ ⲞⲒ ⲚⲈⲢⲞⲚⲞⲤ Ⲛ
ϨⲀⲈ •
Ⲡⲉϫⲁϥ ⲛ̄ϭⲓ ⲡⲉⲡⲣⲟⲫⲏⲧⲏⲥ ϫⲉ ⲁ ⲛⲁ ⲣⲙ̄ⲉⲓ̈ⲟⲟⲩⲉ
ϣⲱⲡⲉ ⲛⲁⲓ̈ | ⲛ ⲟⲉⲓⲕ ⲙ̄ ⲛ̄ ⲉϩⲟⲟⲩ ⲙⲛ̄ ⲧⲉⲩϣⲏ • ⲁⲩⲱ
ⲟⲛ ϫⲉ ⲟⲩϩⲏⲧ ⲉϥⲟⲩⲟϣϥ̄ ⲉϥⲑⲃ︦ⲃⲓⲏⲩ ⲡⲛⲟⲩⲧⲉ ⲛ ⲁⲧ
ⲥⲧⲟϥ ⲉ ⲃⲟⲗ ⲁⲛ :
Ⲧⲉⲛⲟⲩ ϭⲉ ⲛⲉⲥⲛⲏⲩ ⲙⲁⲣⲛ̄ ⲑⲙ̄ⲕⲟ̄ ⲛ̄ ⲛⲉⲛⲯⲩ ⲏ ⲟⲛ̄
ϩ ⲉⲛⲛⲏⲥⲧⲓⲁ ⲉⲛϯ ⲛ ⲛⲉⲛⲥⲱⲙⲁ ⲉ ⲡⲙⲟⲩ ϩ ⲛ̄ ϩⲉⲛϩⲓⲥⲉ
ⲉⲛⲁϣⲱⲟⲩ • ϣⲁⲛⲧ ⲛ︦ⲣ︦ ϣⲃⲏⲣ ⲉ ⲡⲁⲅⲅⲉⲗⲟⲥ ⲛ ⲧ̄ⲙⲉⲧⲁ‐
ⲛⲟⲓⲁ | ϫⲉ ⲕⲁⲥ ⲉϥⲉⲕⲁ ⲧⲉϥϩⲓⲏ ϣⲁⲁ ⲣⲟⲛ • ⲛ̄ⲧⲁ ⲛⲉⲧ
ⲟⲩⲁⲁⲃ ϯ ⲛ ⲛⲉⲩⲥⲱⲙⲁ ⲉ ⲡⲙⲟⲩ ϣⲁⲛⲧⲟⲩϫⲣⲟ̄ ⲉ ⲡⲁⲛ‐
ⲧⲓⲕⲓⲙⲉⲛⲟⲥ ⲕⲁⲧⲁ ⲡⲉⲧ ⲥⲏϩ ϫⲉ ⲉⲧⲃⲏⲏⲧⲕ̄ ⲥⲉⲙⲟⲩⲟⲩⲧ
ⲙ̄ⲙⲟⲛ̄ ⲙ̄ ⲡⲉϩⲟⲟⲩ ⲧⲏⲣϥ̄ • ⲁⲩⲟⲡⲛ̄ ⲛ ⲑⲉ ⲛⲉⲓ̈ ⲉⲥⲟⲟⲩ ⲉ
ⲕⲟⲟ ⲛⲥⲟⲩ •
Ⲁⲩⲱ ⲟⲛ ⲡⲁⲡⲟⲥⲧⲟⲗⲟⲥ ϯⲥⲃⲱ̄ ⲛⲁⲛ ϫⲉ ⲙⲟⲩⲟⲩⲧⲛ |
ⲛ̄ ⲛⲉⲧ ⲙ̄ ⲙⲉⲗⲟⲥ ⲉⲧ ϩⲓϫⲙ̄ ⲡⲓⲕⲁϩ • ⲧⲡⲟⲣⲛⲓⲁ ⲧⲁⲕⲁ‐
ⲑⲁⲣⲥⲓⲁ • ⲡ̄ⲡⲁⲑⲟⲥ ⲧⲉⲡⲏⲑⲩⲙⲓⲁ ⲉⲑⲟⲟⲩ •
Ⲉⲟⲧⲁⲛ ⲇⲉ ⲉⲛϣⲁⲛⲧⲁⲁⲛ ⲉ ⲧⲙⲟⲕϩⲥ̄ ϩⲛ̄ ϩ ⲉⲛⲛⲏⲥⲧⲓⲁ
ⲙⲛ̄ ϩⲉⲛϣⲗⲏⲗ ⲙⲛ̄ ϩⲉⲛⲟⲩϣⲏ̄ ⲛ̄ ⲣⲟⲉⲓⲥ • ⲛ̄ⲧⲛ̄ⲥⲟ︦ⲩ︦
ⲙ̄ ⲡⲉⲛⲥⲱⲙⲁ ⲙⲛ̄ ⲧⲉⲛⲯⲩⲭⲏ̄ • ⲧⲛ̄ⲛⲁⲣ̄ ϣⲁ̄ ϩⲱⲱⲛ ⲛ̄
ⲱϣ ⲉ ⲃⲟⲗ ⲙⲛ̄ ⲡⲣⲉϥⲯⲁⲗⲉⲓ̈ | ⲇⲁⲩⲉⲓⲇ ϫⲉ ⲁⲕⲡⲁⲥⲧ̄ ϩⲙ̄


### 0002

ⲡⲉⲕϩⲉ ⲉ ϫⲓⲛϭⲟⲛⲥ̄ ⲛ̄ ϩⲏⲧ̄ : ⲧⲟⲧⲉ ⲡⲁⲅⲅⲉⲗⲟⲥ ⲛ ⲧ̄ⲙⲉ‐
ⲧⲁⲛⲟⲓⲁ ⲛ̄ⲏⲩ ⲛϥ̄ⲡⲱⲣϫ̄ ⲛ̄ ⲛⲉⲛⲧⲏϭ ⲉⲑⲟⲟⲩ • ⲉⲛⲧⲁϥ‐
ϫⲟⲟⲩ ϩⲣⲁⲓ̈ ⲛ̄ ϩⲏⲧⲛ̄ ⲛ̄ϭⲓ ⲡⲇⲓⲁⲃⲟⲗⲟⲥ ⲛϥ̄ⲧⲱϭⲉ ⲉ
ⲡⲉⲩⲙⲁ̄ ⲛ ⲛ̄ ⲕⲁⲣⲡⲟⲥ ⲙ̄ ⲡⲉⲡⲛ︦ⲁ︦ •
Ⲕⲁⲧⲁ ⲑⲉ ⲉⲛⲧ ⲁϥϫⲟⲟⲥ ⲛ̄ϭⲓ ⲡⲁⲡⲟⲥⲧⲟⲗⲟⲥ ϫⲉ ⲡⲕⲁⲣ |
ⲡⲟⲥ ⲙ̄ ⲡⲉⲡⲛⲁ̄ ⲡⲉ ⲧⲁⲅⲁⲡⲏ • ⲡⲣⲁϣⲉ • ϯⲣⲏⲛⲏ •
ⲧⲙⲛⲧ̄ϩⲁⲣϣ̄ ϩⲏⲧ̄ • ⲡⲧⲃ̄ⲃⲟ̄ ⲙⲛ̄ ⲛⲉⲧ ⲛⲏⲩ ⲙⲛ︦ⲛ︦ⲥⲁ ⲛⲁⲓ̈ :
Ⲧⲟⲧⲉ ⲥⲛⲏⲩ ⲛ̄ ⲧⲉⲩⲛⲟⲩ ⲛ̄ϭⲓ ⲧⲙⲉⲧⲁⲛⲟⲓⲁ ⲛⲥ̄ⲟⲩⲱϩ
ϩⲣⲁⲓ̈ ⲛ̄ ϩⲏⲧⲛ̄ • ⲛⲥ̄ⲙⲟⲩϩ ⲛ̄ ⲛⲉⲛⲙⲉⲗⲟⲥ ⲧⲏⲣⲟⲩ • ⲛⲥ̄‐
ⲕⲁⲑⲁⲣⲓⲍⲉ ⲛ̄ ⲛⲉⲛⲛⲟⲃⲉ ⲧⲏⲣⲟⲩ • ⲛⲥ̄ⲣⲱⲕϩ̄ ϩⲣⲁⲓ̈ ⲛ̄ ϩⲏⲧⲛ̄
ⲙ̄ | ⲙⲛⲧ̄ϫⲁⲥⲓ ϩⲏⲧ̄ ⲛⲓⲙ • ⲙⲛ̄ ϭⲱⲛⲧ ⲛⲓⲙ • ⲙⲛ̄ ⲕⲁⲕⲓⲁ
ⲓⲓⲙ • ⲙⲛ̄ ϩⲱⲃ ⲛⲓⲙ ⲉⲑⲟⲟⲩ • ⲙⲛ̄ ⲙⲉⲉⲩⲉ ⲛⲓⲙ ⲙ ⲡⲟ‐
ⲛⲏⲣⲟⲛ • ⲛⲥ̄ⲁⲛⲁⲅⲕⲁⲍⲉ ⲛ ⲛ̄ ⲁⲣⲉⲧⲏ ⲉ ⲧⲣⲉ ⲩⲉⲓ ⲛ̄ ⲥⲉⲟⲩⲱϩ
ⲟⲛ̄ ⲧⲉⲛⲯⲩⲏ • ⲛⲥ̄ⲧⲱϭⲉ ⲛ̄ ⲧⲟⲩⲉⲓ̈ ⲧⲟⲩⲉⲓ̈ ⲉ ⲡⲉⲥⲙⲁ̄ •
Ⲛ̄ ⲧⲉⲩⲛⲟⲩ ⲥⲛⲁⲡⲱⲣⲕ̄ ⲙ̄ ⲡϭⲱⲛ̄ⲧ︦ ⲛⲥ̄ⲧⲱϭⲉ ⲉ ⲡⲉϥⲙⲁ
ⲛ ⲧ̄ | ⲙⲛⲧ̄ϩⲁⲣϣ̄ ϩⲏⲧ̄ • ⲥⲛⲁⲡⲱⲣⲕ̄ ⲛ ⲧ̄ⲙⲛⲧ̄ ϫⲁⲥⲓϩⲏⲧ
ⲛⲥ̄ⲧⲱϭⲉ ⲙ̄ ⲡⲉⲑⲃ̄ⲃⲓⲟ̄ ⲉ ⲡⲉϥⲙⲁ̄ • ⲥⲛⲁⲡⲱⲣⲕ̄ ⲛ ⲧⲙⲛⲧ̄‐
ϫⲁϫⲉ ⲛⲥ̄ⲧⲱϭⲉ ⲛ̄ ϯⲣⲏⲛⲏ̄ ⲉ ⲡⲉⲥⲙⲁ̄ •
Ⲥⲛⲁⲡⲱⲧⲛ̄ ⲥⲁ ⲡⲕⲱϩ ⲙⲛ̄ ⲡⲙⲟⲥⲧⲉ ⲛⲥ̄ⲛⲟϫⲟⲩ ⲉ ⲃⲟⲗ ⲛ̄
ⲟⲏⲧⲛ̄ • ⲛⲥ̄ ⲧⲣⲉ ϯⲣⲏⲛⲏ ⲙⲛ̄ ⲧⲁⲅⲁⲡⲏ ⲣ̄ ⲟⲩⲕⲗⲟⲙ ⲉϫⲛ̄
ⲧⲉⲛⲁⲡⲉ̄ • ⲥⲛⲁϥⲓ̄ | ⲉ ⲃⲟⲗ ⲙ̄ⲙⲟⲛ ⲛ̄ ⲧⲁⲙⲉⲗⲓⲁ ⲙⲛ̄
ⲧⲙⲛⲧ̄ⲣⲉϥϫⲛⲁⲁⲩ • ⲛⲥ̄ⲛⲉϩⲥⲉ ⲙ̄ⲙⲟⲛ ⲉ ⲡⲉϣⲗⲏⲗ ⲙⲛ̄
ϩ ⲉⲛⲟⲩϣⲏ︦ ⲛ̄ ⲣⲟⲉⲓⲥ • ⲙⲛ̄ ϩⲉⲛⲙⲉⲗⲉⲧⲁ̄ ⲙⲛ̄ ϩⲉⲛⲯⲁⲗ‐
ⲙⲟⲥ • ⲙⲛ̄ ϩⲉⲛϩⲱⲇⲏ ⲙ̄ ⲡⲛⲁ̄ⲧⲓⲕⲟⲛ •
Ⲁⲛⲁⲩ ϭⲉ ⲱ̄ ⲛⲉⲥⲛⲏⲩ ⲉ ⲧⲙⲉⲧⲁⲛⲟⲓⲁ ϫⲉ ϣⲁⲥ ⲧⲣⲉ
ⲟⲩⲏⲣ ⲕⲁⲣⲡⲟⲥ ⲟⲩⲱϩ ϩⲙ̄ ⲡⲣⲱⲙⲉ | ⲉⲧ ⲛⲁⲙⲉⲧⲁⲛⲟⲓ̈ •
ϣⲁⲥ ⲧⲣⲉ ⲙ̄ ⲙⲉⲗⲟⲥ ⲧⲏⲣⲟⲩ ⲛⲉϫ ϯ ⲟⲩⲱ̄ ⲉ ⲃⲟⲗ • ⲛ̄
ⲑⲉ ⲛ̄ ⲟⲩϣⲏⲛ̄ ⲉϥⲣⲟⲟⲩⲧ̄ ϩⲓϫⲛ̄ ⲟⲩⲙⲟⲟⲩ •
Ⲱ̄ ⲧⲙⲉⲧⲁⲛⲟⲓⲁ ϩⲉⲛⲛⲟϭ ⲛⲉ ⲛⲟⲩⲥⲟⲗⲥⲗ̄ • ⲟⲩⲣⲁϣⲉ
ⲡⲉⲧ ϣⲟⲟⲡ̄ ϩⲛ̄ ⲧⲟⲩⲗⲩⲡⲏ • ⲁⲩⲱ ⲟⲩⲉⲩⲫⲣⲟⲥⲩⲛⲏ ⲡⲉⲧ
ϣⲟⲟⲡ̄ ϩⲛ̄ ⲛⲟⲩⲣⲙ̄ⲉⲓⲟⲟⲩⲉ • ⲛ̄ ⲕⲁⲣⲡⲟⲥ ⲛ ⲧ̄ | ⲙⲉⲧⲁⲛⲟⲓⲁ
ⲉⲩⲙⲏϩ ⲉ ⲃⲟⲗ ϩⲛ̄ ⲧϭⲟⲙ ⲙ̄ ⲡⲉⲡⲛ︦ⲁ︦ • ⲡⲣⲱⲙⲉ ⲅⲁⲣ ⲉⲧ
ⲛⲁⲙⲉⲧⲁⲛⲟⲓ̈ • ⲕⲁⲛ ⲉϥⲕⲁⲣⲁⲉⲓⲧ • ⲛ̄ ⲕⲁⲣⲡⲟⲥ ⲛ ⲧ̄ⲙⲉ‐
ⲧⲁⲛⲟⲓⲁ̄ ⲟⲩⲟⲛϩ̄ ⲉ ⲃⲟⲗ ϩⲓ ⲡⲉϥϩⲟ


### 0003

Ⲛⲉⲥⲱ • ⲱ̄ ⲧⲙⲉⲧⲁⲛⲟⲓⲁ̄ ϩⲛ̄ ⲧⲟⲩⲙⲛ︦ⲧ︦ⲣⲙ̄ⲣⲁϣ ⲉⲧ ϭⲏⲛ
ⲙⲛ̄ ⲟⲩϣⲁϫⲉ ⲉⲧ ϩⲟⲣⲕ̄ • ϩⲙ̄ ⲡⲟⲩⲥⲙⲟⲧ̄ ⲉⲣⲉ ⲟ̄ ⲛ̄ϫⲡⲓⲏⲧ̄
ϩⲁⲧⲛ̄ ⲟⲩⲟⲛ ⲛⲓⲙ • ⲛ̄ⲧⲥ̄ | ⲛ̄ⲧⲟ̄ ⲅⲁⲣ ⲡⲉ ⲛⲧⲁ ⲣ ϫⲓ ⲙⲟⲉⲓⲧ
ϩⲏⲧⲟⲩ ⲛ̄ ⲛⲉⲧ ⲟⲩⲁⲁⲃ ⲧⲏⲣⲟⲩ ⲉ ϩⲟⲩⲛ ⲉ ⲡⲁⲅⲱⲛ ⲛ
ⲛ̄ ϩⲓⲥⲉ •
Ⲧⲟⲩ ⲛ̄ⲧⲏⲩⲧⲛ̄ ϭⲉ ⲉ ϩⲣⲁⲓ̈ ⲱ ⲛⲁ ⲙⲉⲣⲁⲧⲉ ⲛ̄ⲧⲉⲧⲛ̄-
ⲕⲟⲥⲙⲉⲓ ⲛ ⲧ̄ⲙⲉⲧⲁⲛⲟⲓⲁ ϩⲛ̄ ⲛ̄ ⲕⲟⲥⲙⲏⲥⲓⲥ ⲛ̄ ⲛⲉⲧⲛ̄-
ⲛⲏⲥⲧⲓⲁ • ⲛ̄ⲧⲉⲧⲛ̄ⲧⲱϩⲥ̄ ⲙ̄ⲙⲟⲥ ϩⲙ̄ ⲡⲉⲥϯ ⲛⲟⲩϥⲉ ⲛ̄
ⲛⲉⲧⲛ̄ϣⲗⲏⲗ • ⲁⲩⲱ ⲛ̄ⲧⲉⲧⲛ̄ⲥⲧⲉⲫⲁⲛⲟⲩ ⲙ̄ⲙⲟⲥ | ϩⲙ̄
ⲡⲉⲑⲃ̄ⲃⲓⲟ̄ ⲛ̄ ⲛⲉⲧⲛ̄ⲣⲙ̄ⲉⲓ̈ⲟⲟⲩⲉ • ϫⲉ ⲕⲁⲥ ⲉⲣϣⲁⲛ ⲛ̄ ⲕⲉ
ⲁⲣⲉⲧⲏ ⲧⲏⲣⲟⲩ ⲛⲁⲩ ⲉ ⲡⲥⲁ̄ ⲛ ⲧ̄ⲕⲟⲥⲙⲏⲥⲓⲥ ⲉⲛⲧⲁ ⲧⲉⲧⲛ̄-
ⲕⲟⲥⲙⲉⲓ ⲙ̄ⲙⲟⲥ ⲛ̄ ϩⲏⲧϥ̄ •
Ⲧⲟⲧⲉ ⲥⲉⲛⲁⲥⲱⲟⲩϩ ϩⲓ ⲟⲩⲥⲟⲡ ⲛ̄ ⲥⲉⲉⲓ̈ ⲛ̄ⲥⲉⲭⲟⲣⲉⲩⲉ
ⲟⲛ̄ ⲛⲉⲧ ⲙ̄ ⲯⲩⲭⲏ • ϩⲙ̄ ⲡⲧⲣⲉ ⲛⲁⲓ̈ ϭⲉ ⲟⲩⲱϩ ⲛ̄ ϩⲏⲧ
ⲧⲏⲩⲧⲛ̄ • ⲥⲉⲛⲁⲣ̄ ⲧⲏⲩⲧⲛ̄ | ⲛ ⲁⲧ ⲛⲟⲃⲉ • ⲉⲥⲧⲱⲛ ϭⲉ
ⲧⲉⲛⲟⲩ ⲧⲁⲙⲉⲗⲓⲁ ⲙⲛ̄ ⲡⲉϩⲣⲟϣ ⲙ̄ ⲡⲥⲱⲙⲁ • ⲉⲩⲧⲱⲛ
ⲛⲉ ϣⲧⲟⲣⲧⲣ̄ ⲛⲙ̄ ⲡⲁⲑⲟⲥ • ⲙⲛ̄ ⲙ̄ ⲙⲉⲉⲩⲉ ⲉⲧ ϫⲁϩⲙ̄
ⲙⲛ̄ ϩⲱⲃ ⲛⲓⲙ ⲉⲑⲟⲟⲩ •
Ⲉⲩⲧⲱⲛ ⲛ̄ ⲕⲱϩ ⲙⲛ̄ ⲙ̄ ⲙⲟⲥⲧⲉ ⲙⲛ̄ ⲛ̄ ϯ ⲧⲱⲛ •
ⲉⲩⲧⲱⲛ ⲛ̄ ϭⲱⲛⲧ̄ ⲙⲛ̄ ⲙ̄ ⲡⲟⲛⲏⲣⲓⲁ • ⲉⲩⲧⲱⲛ ⲙ̄ ⲙⲛ︦ⲧ︦-
ϫⲁⲥⲓϩⲏⲧ̄ • ⲙⲛ̄ ⲛ̄ϭⲓ ⲛ̄ ϣⲁ | ϫⲉ ⲉⲧ ⲛⲁϣⲧ̄ • ⲉⲩⲧⲱⲛ ⲙ̄
ⲡⲟⲣⲛⲓⲁ ⲙⲛ̄ ⲛ̄ ϫⲱϩⲙ̄ ⲙⲛ̄ ⲙ ⲙⲛ︦ⲧ︦ⲛⲟⲉⲓⲕ • ⲉⲩⲧⲱⲛ ⲛ
ⲉⲟⲟⲩ ⲉⲧ ϣⲟⲩⲉⲓⲧ̄ ⲙⲛ̄ ⲛ̄ ϩⲃ̄ⲥⲟⲟⲩⲉ ⲉⲧ ⲡⲣ̄ⲉⲓⲱⲟⲩ • ⲉⲩⲧⲱⲛ
ⲙ̄ ⲙⲛⲧ̄ϣⲛⲁ ⲙⲛ̄ ⲛ̄ ⲟⲩⲱⲙ ⲙⲛ̄ ⲛ̄ ⲥⲱ ⲙⲛ̄ ⲛ̄ ϯϩⲉ̄ •
Ⲉⲩⲧⲱⲛ ⲙ̄ ⲙⲛ︦ⲧ︦ⲁⲣⲅⲟⲥ ⲙⲛ̄ ⲛ̄ ϫⲓϩⲣⲁϥ ϩⲛ̄ ⲟⲩⲡⲁ‐
ⲧⲁⲗⲓⲁ • ⲛⲓⲙ ⲡⲉⲧⲉ ⲛϥ̄ⲛⲁⲟⲩⲱϣ ⲁⲛ ⲉ ⲣ̄ ϣⲃⲏⲣ | ⲉ ⲧⲙⲉ‐
ⲧⲁⲛⲟⲓⲁ ⲛϥ̄ ⲣ̄ ϣⲙ̄ⲙⲟ̄ ⲉ ⲛⲉⲓ̈ ⲡⲉⲑⲟⲟⲩ ⲧⲏⲣⲟⲩ • ⲛⲁⲓ̈ ⲉⲧ
ⲧⲱⲙ ⲛ ⲛ̄ ⲃⲁⲗ ⲙ̄ ⲡⲉⲛϩⲏⲧ̄ ϫⲉ ⲉⲛⲉⲩⲛⲁⲩ ⲉ ⲡⲟⲩⲟⲉⲓⲛ
ⲉⲧ ϩⲁ ϣⲡⲏⲣⲉ •
Ⲧⲙⲉⲧⲁⲛⲟⲓⲁ ⲅⲁⲣ ϣⲁⲥⲧⲣⲉ ⲡⲣⲱⲙⲉ ⲣⲉⲧ ⲧⲛ̄ϩ ⲛ̄ ⲑⲉ
ⲛ̄ ⲟⲩⲁⲉⲧⲟⲥ • ⲁⲩⲱ ϣⲁⲥⲧⲣⲉϥϩⲱⲗ ⲉ ⲡϫⲓⲥⲉ ϩⲓⲧⲛ̄ ⲛⲉ‐
ⲥⲁⲣⲉⲧⲏ • ⲡⲉⲧ ⲙⲉⲧⲁⲛⲟⲓ̈ ⲅⲁⲣ ⲉⲧ ⲁⲥⲕⲉⲓ ϩⲛ̄ ⲟⲩ‐
ⲙⲛⲧ̄ϫⲱⲱⲣⲉ | ϩⲛ̄ ⲟⲩϩⲕⲟ̄ ⲙⲛ̄ ⲟⲩⲉⲓ̈ⲃⲉ ⲉϥϭⲱϣⲧ̄ ⲙ̄ⲙⲁⲧⲉ
ⲉ ⲛⲁⲅⲁⲑⲟⲛ ⲛⲧ̄ⲡⲉ ⲛⲁⲓ̈ ⲉⲧ ⲛⲁⲙⲟⲩⲛ ⲉ ⲃⲟⲗ ⲛ̄ ϣⲁ ⲉⲛⲉϩ •


### 0004

Ⲉⲧⲃⲉ ⲡⲁⲓ̈ ϭⲉ ⲱ̄ ⲛⲁ ⲙⲉⲣⲁⲧⲉ ⲙⲁⲣⲛ̄ ⲱϥⲉ ⲙ̄ ⲡⲉ‐
ⲛⲥⲱⲙⲁ ϩⲛ̄ ϩⲉⲛⲛⲏⲥⲧⲓⲁ ⲙⲛ̄ ϩⲉⲛϣⲗⲏⲗ • ⲙⲛ̄ ϩⲉ‐
ⲛⲟⲩϣⲏ̄ ⲛ̄ ⲣⲟⲉⲓⲥ • ϫⲉ ⲕⲁⲥ ⲉⲛⲁⲙⲉⲧⲉⲭⲉ̄ ⲉ ⲛⲉϥ | ⲉⲣⲏⲧ̄
ⲉⲧ ϩⲛ̄ ⲙ̄ ⲡⲏⲩⲉ • ⲛ̄ⲑⲉ ⲉⲛⲧ ⲁϥϫⲟⲟⲥ ϫⲉ ⲛ̄ⲧⲱⲧⲛ̄ ⲛⲉ
ⲛⲧⲁⲩϩⲩⲡⲟⲙⲓⲛⲉ ⲛⲙ̄ⲙⲁⲓ̈ ϩⲛ̄ ⲛⲁ ⲡⲓⲣⲁⲥⲙⲟⲥ • ⲁⲛⲟⲕ
ϩⲱ ϯⲥⲙⲓⲛⲉ ⲙ̄ⲙⲟⲥ ⲛⲙ̄ⲙⲏⲧⲛ̄ •
̄̄ ⲑⲉ ⲉⲛⲧⲁ ⲡⲁ ⲉⲓⲱⲧ ⲥⲙⲓⲛⲉ ⲛⲙ̄ⲙⲁⲓ̈ ⲛ ⲟⲩ‐
ⲙⲛ︦ⲧ︦ⲉⲣⲟ̄ • ϫⲉ ⲧⲉⲧⲛⲁⲟⲩⲱⲙ ⲛ̄ⲧⲉⲧⲛ̄ⲥⲱ̄ ⲛⲙ̄ⲙⲁⲓ̈ ϩⲓ |
ϫⲛ̄ ⲧⲁ ⲧⲣⲁⲡⲉⲍⲁ̄ ϩⲛ̄ ⲧⲁ ⲙⲛ︦ⲧ︦ⲉⲣⲟ̄ •
Ⲙⲁⲣⲛ̄ⲉⲓ̈ⲙⲉ ϭⲉ ⲱ̄ ⲛⲉⲥⲛⲏⲩ ⲉ ⲡⲧⲁⲓ̈ⲟ ⲛ ⲧ̄ⲙⲉⲧⲁⲛⲟⲓⲁ
ⲛ̄ⲧⲛ̄ ⲥⲟⲩⲛ̄ ⲛⲉϩⲙⲟⲧ̄ ⲉⲛⲧ ⲁⲥⲁⲁⲩ ⲛⲙ̄ⲙⲁⲛ • ⲱ̄ ⲧⲙⲉ‐
ⲧⲁⲛⲟⲓⲁ ⲧⲉⲛ̄ⲧⲁⲥϣⲱⲡⲉ ⲛ ⲧ̄ⲣⲟⲫⲏ ⲛ̄ ⲛⲉⲧϣⲟⲟⲡ̄ ϩⲁ
ⲡⲉϩⲕⲟ̄ • ⲁⲩⲱ ⲁⲥϣⲱⲡⲉ ⲛ̄ ⲟⲩⲡⲏⲅⲏ ⲙ̄ ⲙⲟⲟⲩ ⲛ ⲱⲛϩ̄
ⲛ̄ ⲛⲉⲧ ϣⲟⲟⲡ̄ ϩⲛ̄ ⲟⲩⲉⲓ̈ⲃⲉ • ⲱ̄ ⲧⲙⲉ | ⲧⲁⲛⲁⲓⲁ̄ ⲧⲥⲟⲗⲥⲗ̄
ⲛ̄ ⲛⲉⲧⲟ̄ ⲛ ⲟⲩϣⲏ ⲛ̄ ⲣⲟⲉⲓⲥ ⲉⲧ ⲥⲟⲗⲥⲗ̄ ⲙ̄ⲙⲟⲟⲩ ϩⲛ̄ ⲛ̄
ⲕⲁⲣⲡⲟⲥ ⲛ̄ ⲛⲉⲩϩⲓⲥⲉ •
Ⲱ̄ ⲧⲙⲉⲧⲁⲛⲟⲓⲁ ⲧⲉ ⲛ̄ⲧⲁ ⲛⲉⲥⲣⲙ̄ⲉⲓ̈ⲟⲟⲩⲉ ϣⲱⲡⲉ ⲛ
ⲟⲩϩⲏⲇⲟⲛⲏ̄ ⲛⲥ̄ϯ ⲛⲟⲩϥⲉ ⲛ ⲛ̄ ⲁⲅⲅⲉⲗⲟⲥ ⲙ̄ ⲡⲛⲟⲩⲧⲉ •
ⲱ̄ ⲧⲙⲉⲧⲁⲛⲟⲓⲁ̄ ⲧⲃⲟⲏⲑⲟⲥ ⲛ̄ ⲛⲉ ⲛⲧⲁⲩⲉⲓ̈ⲁ ⲧⲟⲟⲧⲟⲩ
ⲛ̄ⲥⲱⲟⲩ • ⲙⲁⲣⲛ̄ ⲛⲁⲩ ⲉ ⲧⲙⲛⲧ̄ϣⲃⲏⲣ̄ ⲉⲛⲧ ⲁⲥⲁⲁⲥ | ⲙⲛ̄
ⲛ̄ ⲣⲱⲙⲉ ⲛ̄ ⲛⲓⲛⲉⲩⲏ •
Ϩⲙ̄ ⲡⲧⲣⲉⲥⲧⲱϩⲙ̄ ⲉ ⲣⲟⲟⲩ ϩⲛ̄ ⲧⲉⲥ ⲙⲛⲧ̄ⲙⲁⲓ̈ⲣⲱⲙⲉ •
ⲛ̄ ⲑⲉ ⲛ̄ⲧ ⲁⲩϭⲉⲡⲏ ⲁⲩⲟⲩⲱⲛ ⲛⲁⲥ ϩⲛ̄ ⲟⲩⲛⲟϭ ⲛ̄ ⲑⲑⲃ̄ⲓⲟ̄
ⲙⲛ̄ ϩⲉⲛⲣⲙ̄ⲉⲓ̈ⲟⲟⲩⲉ • ⲙⲛ̄ ⲟⲩϭⲟⲟⲩⲛⲉ • ⲟⲩ ⲙⲟⲛⲟⲛ ⲛ̄
ⲣⲱⲙⲉ ⲙ̄ⲙⲁⲧⲉ • ⲁⲗⲗⲁ ⲛ̄ ⲕⲉ ⲧⲃ̄ⲛⲟⲟⲩⲉ ⲟⲛ ⲉⲩϭⲟⲟⲗⲉ
ⲛ ⲛ̄ ϭⲟⲟⲩⲛⲉ • |
Ⲛ̄ⲧ ⲉⲣⲉ ⲡⲛⲟⲩⲧⲉ ⲇⲉ ⲡ̄ⲡⲁⲛⲧⲱⲕⲣⲁⲧⲱⲣ ⲡⲁⲕⲁⲑⲟⲥ ⲛ̄
ϣⲁⲛⲁϩⲧⲏϥ ⲙ̄ ⲙⲁⲓ̈ⲣⲱⲙⲉ ⲛⲁⲩ ⲉ ⲛⲉⲓ ⲛⲟϭ ⲛ ⲕⲁⲣⲡⲟⲥ
ⲛ̄ ⲧⲉⲓ ⲙⲓⲛⲉ ϩⲛ̄ ⲛ̄ϭⲓϫ ⲛ ⲧ̄ⲙⲉⲧⲁⲛⲟⲓ̈ⲁ ⲉⲥⲡⲁϩⲧ̄ ⲙ̄ⲡⲉ
ⲙⲧⲟ̄ ⲉ ⲃⲟⲗ ⲙ̄ ⲡⲉⲑⲣⲟⲛⲟⲥ ⲙ̄ ⲡⲛⲁⲏⲧ̄ • ⲟⲩ ⲙⲟⲛⲟⲛ ϫⲉ
ⲁϥⲕⲧⲟ̄ ⲉ ⲡⲁϩⲟⲩ ⲛ̄ ⲧⲉϥⲁⲡⲟⲫⲁⲥⲓⲥ • ⲁⲗⲗⲁ ⲁϥⲣ̄
ⲡϣⲁϫⲉ ⲟⲛ ⲙ̄ ⲡⲉⲡ | ⲣⲟⲫⲏⲧⲏⲥ ⲓ̈ⲱⲛⲁⲥ ⲛ̄ ϭⲟⲗ ⲙ̄
ⲡϥ̄ⲧⲁⲕⲉ ⲧⲡⲟⲗⲓⲥ •
ⲉⲛⲟⲩ ϭⲉ ⲱ̄ ⲛⲁ ⲙⲉⲣⲁⲧⲉ ⲙ̄ⲡⲣ̄ ⲕⲁ ⲧⲙⲉⲧⲁⲛⲟⲓⲁ


### 0005

ⲛ̄ⲥⲁ ⲧⲏⲩⲧⲛ̄ • ⲉⲧⲉⲧⲛⲁϩⲉ ⲅⲁⲣ ⲉ ⲛⲓⲙ ⲉϥⲛ̄ⲁⲕⲟⲥⲙⲉⲓ
ⲙ̄ⲙⲱⲧⲛ̄ ϩⲛ̄ ⲛⲉⲧⲛ̄ ϩⲓⲥⲉ ⲛ̄ ⲑⲉ ⲛ ⲧ̄ⲙⲉⲧⲁⲛⲟⲓⲁ̄ • ⲁⲗⲗⲁ
ⲙⲁⲣⲛ̄ϯ ⲛⲁⲥ ⲛ̄ ϩⲉⲛⲧⲁⲓ̈ⲟ̄ ⲉ ⲡⲙⲁ̄ ⲛ ⲛ̄ ⲁⲅⲁⲑⲟⲛ ⲉⲛⲧ‐
ⲁⲥⲛ̄ⲧⲟⲩ ⲛⲁⲛ ⲉ ⲃⲟⲗ | ϩⲙ̄ ⲡϫⲓⲥⲉ • ⲁϣ ⲛⲉ ⲛ ⲁⲅⲁⲑⲟⲛ
ⲛ̄ⲧⲁⲥⲛ̄ⲧⲟⲩ ⲛⲁⲛ ⲉ ⲃⲟⲗ ϩⲙ̄ ⲡϫⲓⲥⲉ •
Ⲁϣ ⲟⲛ ⲛⲉ ⲛ ⲁⲅⲁⲑⲟⲛ ⲉⲛⲁⲧⲁⲁⲩ ⲛⲁⲥ • ⲟⲩⲛⲏⲥⲧⲓⲁ
ⲟⲩϣⲗⲏⲗ ⲉϥⲟⲩⲁⲁⲃ • ⲉⲣⲉ ⲛⲉⲛϭⲓϫ ⲡⲟⲣϣ̄ ⲉ ⲃⲟⲗ • ⲉⲣⲉ
ⲛⲉⲛϩⲏⲧ ϩⲙ̄ ⲡϫⲓⲥⲉ • ϯ ⲛⲁⲥ ⲛ̄ ⲟⲩⲑⲃ̄ⲃⲓⲟ̄ ⲙⲛ̄ ϩⲉⲛⲁ‐
ϣⲁϩⲟⲙ ⲛⲁⲓ̈ ⲉϣⲁⲣⲉ ⲛ ⲁⲅⲅⲉⲗⲟⲥ ⲣ̄ ϣⲃⲏⲣ ⲉ ⲡⲣⲱⲙⲉ
ⲉⲧⲃⲏⲏⲧⲟⲩ • ϯ ⲛⲁⲥ ⲛ̄ ϩⲉⲛⲣⲙ̄ⲉⲓ̈ⲟ | ⲟⲩⲉ • ⲛⲁⲓ̈ ⲉ
ϣⲁⲩⲱϣⲙ̄ ⲛ ⲛ̄ⲁⲡⲓⲗⲏ ⲛ ⲧ̄ⲕⲉϩⲉⲛⲛⲁ̄ • ϯ ⲛⲁⲥ ⲛ̄
ⲟⲩⲡⲓⲥⲧⲓⲥ ⲙⲛ̄ ⲟⲩϩⲉⲗⲡⲓⲥ • ⲛⲁⲓ̈ ⲉϣⲁⲩ ⲧⲣⲉ ⲡⲣⲱⲙⲉ ϩⲱⲛ
ⲉ ϩⲟⲩⲛ ⲉ ⲡⲛⲟⲩⲧⲉ •
Ⲧ ⲛⲁⲥ ⲛ̄ ⲟⲩⲙⲛⲧ̄ϣⲁⲛⲁϩⲧⲏϥ̄ ⲙⲛ̄ ⲟⲩⲁⲅⲁⲡⲏ̄ ⲉ ϩⲟⲩⲛ
ⲉ ⲛⲉⲛⲉⲣⲏⲩ • ⲁⲩⲱ ⲟⲩⲛⲁ̄ ⲛⲁⲓ̈ ⲉⲧⲉ ϣⲁⲩϩⲱⲃⲥ̄ ⲉ ⲃⲟⲗ
ⲉϫⲛ̄ ⲟⲩⲙⲏⲏϣⲉ ⲛ̄ ⲛⲟⲃⲉ • ⲁⲩⲱ ⲟⲛ ϣⲁⲩϣⲟⲩ | ⲙ̄ⲙⲟⲟⲩ
ⲉϫⲛ̄ ⲧⲉⲕⲣⲓⲥⲓⲥ • ⲙⲛ︦ⲛ︦ⲥⲁ ⲛⲉⲓ̈ ⲁⲅⲁⲑⲟⲛ ϭⲉ ⲧⲏⲣⲟⲩ ⲛ̄
ⲧⲉⲓ̈ ϭⲟⲧ̄ ⲙ̄ⲡⲣ̄ ⲧⲣⲉ ⲩⲁⲡⲁⲧⲁ̄ ⲛ̄ ⲟⲩⲁ̄ ⲙ̄ⲙⲟⲛ ⲛϥ̄ⲕⲧⲟϥ ⲉ
ⲡⲗⲱⲙⲥ̄ ⲙ̄ ⲡⲛⲟⲃⲉ ⲛ̄ ⲕⲉ ⲥⲟⲡ̄ • ⲙⲛ︦ⲛ︦ⲥⲁ ⲧⲙⲉⲧⲁⲛⲟⲓⲁ • ⲛ̄
ⲑⲉ ⲙ̄ ⲡⲉⲩϩⲟⲣ̄ ⲉϣⲁϥⲕⲟⲧϥ̄ ⲉ ⲡⲉϥ ⲕⲁ ⲃⲟⲗ ⲛ̄ⲥⲉ ⲙⲉⲥⲧⲱϥ •
Ⲁⲗⲗⲁ ϯⲡⲁⲣⲁⲕⲁⲗⲉⲓ ⲙ̄ⲙⲱⲧⲛ̄ ⲛⲁ ⲙⲉⲣⲁⲧⲉ • ϫⲉ
ⲕⲁⲥ | ⲉⲧⲉⲧⲛⲁϩⲁⲣⲉϩ ⲙ̄ⲙⲁⲧⲉ ⲛ̄ⲧⲉⲧⲛ̄ ⲧⲙ̄ ⲕⲁ ⲗⲁⲁⲩ
ⲉⲧⲉⲣ ⲡ̄ⲗⲁⲁⲩ ϩⲛ̄ ⲛⲉⲧⲛ̄ⲁϩⲱⲣ • ⲥⲉϫⲓϣⲟϫⲛⲉ ⲅⲁⲣ ⲉ
ⲣⲟⲛ ⲛ̄ ⲛⲁⲩ ⲓⲓⲙ ⲛ̄ϭⲓ ⲛⲉⲛϫⲁϫⲉ • Ⲁⲩⲱ ϣⲁⲣⲉ
ⲛ̄ⲥⲟⲟⲛⲉ ⲉⲡⲓⲃⲟⲩⲗⲉⲩⲉ ⲛ̄ ⲛⲁⲩ ⲓⲓⲙ • ⲉ ⲡⲙⲁ̄ ⲉⲧ ⲉⲣⲉ
ⲡⲉⲭⲣⲏⲙⲁ ⲛ̄ ϩⲏⲧϥ̄ •
Ⲉⲛ ϩⲟⲥⲟⲛ ⲇⲉ ⲱ̄ ⲛⲁ ⲙⲉⲣⲁⲧⲉ ⲉⲣⲉ ⲡⲁⲣⲁⲕⲗⲏⲧⲟⲥ
ⲙⲛ̄ ⲡⲛⲁ̄ ϭⲱϣⲧ̄ | ⲉ ϫⲱⲛ ϩⲛ̄ ⲟⲩⲙⲛⲧ̄ϣⲁⲛⲁϩⲧⲏϥ •
ⲙⲁⲣⲛ̄ϯ ⲛ̄ ⲛⲉⲛⲣⲙ̄ⲉⲓ̈ⲟⲟⲩⲉ ⲙ̄ ⲡⲛⲟⲩⲧⲉ ⲙ̄ ⲙⲏⲏⲛⲉ •
ϫⲉ ⲕⲁⲥ ⲉⲩⲛⲁϣⲱⲡⲉ ⲛⲁⲛ ⲙ̄ ⲡⲣⲉⲥⲃⲉⲩⲧⲏⲥ ϩⲁ ⲧⲉⲛϩⲏ
ⲉⲙⲡⲁⲧ ⲛ̄ⲉⲓ̈ ⲉ ⲃⲟⲗ ϩⲛ̄ ⲥⲱⲙⲁ • ⲙⲁⲣⲛ̄ ⲙⲉⲧⲁⲛⲟⲓ̈
ϩⲟⲥⲟⲛ ⲧⲛ̄ⲕⲏ ⲉ ⲃⲟⲗ • ⲁⲩⲱ ⲉⲣⲉ ⲛⲉⲧ ⲟⲩⲁⲁⲃ ⲟ̄ ⲛ̄
ϣⲃⲏⲣ̄ ⲣ̄ ϩⲱⲃ ⲛⲙ̄ⲙⲁⲛ ϩⲙ̄ ⲡⲥⲟⲡⲥ̄ • ⲙ̄ⲡⲣ̄ ⲧⲣⲉ ⲩⲟ‐
ⲧⲡⲛ̄ | ⲉ ϩⲟⲩⲛ • ⲛ̄ⲧⲛ̄ϣⲓⲛⲉ ⲛ̄ⲥⲁ ⲧⲙⲉⲧⲁⲛⲟⲓⲁ • ⲛ̄ⲧⲛ̄ ⲧⲙ̄


### 0006

ϩⲉ̄ ⲉ ⲣⲟⲥ • ⲙ̄ⲡⲣ̄ ⲧⲣⲉ ⲛϩⲉ ⲉ ϩⲣⲁⲓ̈ ⲉ ⲡ̄ϩⲓⲥⲉ ⲛϥ̄ ⲧⲙ̄
ⲥⲱⲧⲙ̄ ⲉ ⲣⲟⲛ ϩⲙ̄ ⲡⲙⲁ ⲉⲧⲙ̄ⲙⲁⲩ •
Ⲙ̄ⲡⲣ̄ ⲧⲣⲉⲛⲉⲓ̈ⲉ ⲧⲟⲟⲧⲟⲩ ⲛ̄ ϩⲉⲛⲁⲧⲛⲁ̄ ⲛ̄ⲧⲛ̄ϩⲓⲥⲉ
ⲉⲛϫⲓϣⲕⲁⲕ ⲉ ⲃⲟⲗ • ⲥⲉ ⲧⲙ̄ ⲥⲱⲧⲙ̄ ⲉ ⲣⲟⲛ • ⲙ̄ⲡⲣ̄ ⲧⲣⲉ
ⲩⲛⲟϫⲛ̄ ⲉ ⲧ | ⲕⲉϩⲉⲛⲛⲁ ⲛ̄ⲧⲛ̄ϣⲓⲛⲉ ⲛ̄ⲥⲁ ⲧⲙⲉⲧⲁⲛⲟⲓⲁ •
ⲙⲛ̄ ⲙⲉⲧⲁⲛⲟⲓⲁ ϩⲙ̄ ⲡⲙⲁ̄ ⲉⲧⲙ̄ⲙⲁⲩ • ⲥⲉⲛⲁⲟⲩⲱϣⲃ̄ ⲛ̄
ⲥⲉϫⲟⲟⲥ ⲛⲁⲛ ⲛ̄ϭⲓ ⲛⲁⲅⲅⲉⲗⲟⲥ ⲛ̄ ⲣⲉϥⲧⲓⲙⲱⲣⲉⲓ ϩⲛ̄
ⲟⲩϭⲱⲛⲧ̄ ⲙⲛ̄ ⲟⲩⲁⲡⲓⲗⲏ̄ ϫⲉ ⲉⲧⲃⲉ ⲟⲩ ⲧⲉⲧⲛ̄ⲱϣ ⲉ ⲃⲟⲗ
ⲉ ⲡϫⲓⲛϫⲏ •
Ⲡⲙⲁ̄ ⲁⲛ ⲡⲉ ⲡⲁⲓ̈ ⲛ ⲱϣ ⲉ ⲃⲟⲗ • ⲁⲩϫⲟⲟⲩ
ⲉ ⲣⲱⲧⲛ̄ | ⲙ̄ ⲡⲉⲧ ⲛ̄ⲁⲁⲩ • ⲁⲩⲟϣⲟⲩ ⲉ ⲣⲱⲧⲛ̄ ⲙ̄ⲡⲉⲧ
ⲛ̄ⲥⲱⲧⲙ̄ ⲉ ⲣⲟⲟⲩ • ⲁ ⲛⲉⲧ ⲟⲩⲁⲁⲃ ⲉⲛⲕⲁϭⲉⲓ ⲉⲩⲥⲙ̄ⲙⲉ̄ ⲉ
ϩⲣⲁⲓ̈ ⲙ̄ ⲡⲛⲟⲩⲧⲉ ϩⲁ ⲣⲟⲛ ⲉⲩϫⲱ ⲙ̄ⲙⲟⲥ ϫⲉ ⲁⲛϩⲓⲥⲉ
ⲉⲛϫⲓϣⲕⲁⲕ ⲉ ⲃⲟⲗ ⲧⲉⲛϣⲟⲩⲱⲃⲉ ⲧⲉⲛⲧⲁⲥϩⲱⲱⲗⲉ •
Ⲛ̄ ⲧⲉⲩⲛⲟⲩ ⲉⲧⲙ̄ⲙⲁⲩ ϣⲁⲣⲉ ⲛ̄ ⲁⲅⲅⲉⲗⲟⲥ ⲛ̄ ⲧⲟⲣⲅⲏ
ⲉⲧ ϩⲓϫⲛ̄ ⲛ̄ ⲕⲟ | ⲗⲁⲥⲓⲥ ϣⲁⲩⲥⲱⲛϩ̄ ⲛ̄ ⲛⲉⲯⲩⲭⲏ ⲛ ⲛ̄
ⲣⲉϥⲣ̄ⲛⲟⲃⲉ ⲛ̄ ⲥⲉⲛⲟϫⲟⲩ ⲉⲛ ⲧⲁⲣⲧⲁⲣⲟⲥ ⲛ ⲁⲙⲛ̄ⲧⲉ •
ⲛ̄ⲥⲉⲧⲁϣⲟ̄ ⲛ̄ ⲛⲉⲩⲃⲁⲥⲁⲛⲟⲥ ⲉ ⲡⲉϩⲟⲩⲟ • ⲁⲩⲱ ⲉⲛ
ϣⲁⲛϩⲓⲥⲉ ⲉⲛ ⲣⲓⲙⲉ ⲛⲓⲙ ⲡⲉⲧ ⲛⲁⲥⲱⲧⲙ̄ ⲉ ⲣⲟⲛ • ⲏ̄
ⲛⲓⲙ ⲡⲉⲧ ⲛⲁϣⲁⲛⲁϩⲧⲏϥ ϩⲁ ⲣⲟⲛ ⲙ̄ ⲡⲙⲁ̄ ⲉⲧⲙ̄ⲙⲁⲩ •
ⲏ̄ ⲛⲓⲙ ⲡⲉⲧ ⲛⲁϫⲓ ⲛ̄ ⲛⲉⲛⲣⲙ̄ⲉⲓⲟⲟⲩⲉ ⲛ̄ ⲧⲟⲟⲧⲛ̄ ⲛϥ̄ϫⲓ‐
ⲧⲟⲩ ⲉⲛ ⲧⲟⲡⲟⲥ ⲛ̄ | ⲧⲙⲛⲧ̄ϣⲁⲛⲁϩⲧⲏϥ • ⲏ̄ ⲛⲓⲙ ϩⲛ̄
ⲛⲉⲧ ⲟⲩⲁⲁⲃ ⲡⲉⲧ ⲛⲁⲡⲁϩⲧϥ̄ ⲙ̄ ⲡⲛⲟⲩⲧⲉ ⲉϫⲛ̄ ⲧⲉⲛ‐
ⲑⲗⲓⲯⲓⲥ ⲙⲛ̄ ⲧⲉⲛⲁⲛⲁⲅⲕⲏ ⲉⲧⲛ̄ ⲛ̄ ϩⲏⲧⲥ̄ • ⲉϣⲱⲡⲉ ⲉⲛ‐
ϣⲁⲛⲙⲟⲩ ⲉⲙⲡ ⲛ̄ⲙⲉⲧⲁⲛⲟⲓ̈ ⲉϫⲛ̄ ⲛⲉⲛⲛⲟⲃⲉ •
Ⲛⲉⲧⲉ ⲙ̄ⲡ ⲛ︦ⲣ︦ ϩⲱⲃ ⲇⲉ ⲉ ⲣⲟⲟⲩ ⲙ̄ ⲡⲓ ⲙⲁ̄ ⲉⲛϣⲟⲟⲡ̄
ϩⲙ̄ ⲡⲥⲱⲙⲁ • ⲉⲛⲁ | ϩⲉ ⲉ ⲣⲟⲟⲩ ⲧⲱⲛ ⲉⲧⲣⲉⲩⲃⲟⲏⲑⲉⲓ
ⲉ ⲣⲟⲛ ϩⲙ̄ ⲡⲙⲁ̄ ⲉⲧⲙ̄ⲙⲁⲩ • ⲙⲛ̄ ϩⲁⲧ̄ ⲟⲩⲇⲉ ⲙⲛ̄
ⲛⲟⲩⲃ ⲙⲛ̄ ⲙⲁ̄ ⲛ ⲉⲗⲟⲟⲗⲉ ⲟⲩⲇⲉ ϭⲉ ⲕⲧⲏⲥⲓⲥ ⲛⲁϣ‐
ⲃⲟⲏⲑⲉⲓ ⲉ ⲣⲟⲛ ⲙ̄ ⲡⲙⲁ̄ ⲉⲧⲙ̄ⲙⲁⲩ •
Ⲟⲩⲇⲉ ⲙⲛ̄ ⲟⲩⲉⲓ̈ⲱⲧ̄ ⲛⲁϣⲓⲛⲉ ⲛ̄ⲥⲁ ϣⲏⲣⲉ ⲙ̄ ⲡⲙⲁ̄
ⲉⲧⲙ̄ⲙⲁⲩ • ⲟⲩⲇⲉ ⲙⲛ̄ ⲙⲁⲁⲩ ⲛⲁϣⲓⲛⲉ ⲛ̄ⲥⲁ ϣⲉⲉⲣⲉ |
ⲟⲩⲇⲉ ⲙⲛ̄ ϣⲏⲣⲉ ⲛⲁϣⲃⲟⲏⲑⲉⲓ̈ ⲉⲛⲉϥⲉⲓ̈ⲟⲧⲉ • ⲟⲩⲇⲉ ⲙⲛ̄
ⲟⲩⲥⲟⲛ ⲛⲁϣⲃⲟⲏⲑⲉⲓ̈ ⲉ ⲡⲉϥⲥⲟⲛ • ⲙⲛ̄ ⲗⲁⲁⲩ ϩⲛ̄ ⲛⲁⲓ̈


### 0007

ⲛⲁϣⲱⲡⲉ ⲛ̄ ⲥⲱⲧⲉ ⲛ̄ ⲧⲉⲛⲯⲩⲭⲏ ⲛ̄ ⲉⲃⲓⲏⲛ • ⲁⲗⲗⲁ ⲉⲣⲉ
ⲡⲟⲩⲁ̄ ⲡⲟⲩⲁ̄ ⲛⲁϥⲓ ϩⲁ ⲧⲉϥ ⲉⲧⲡⲱ̄ • ϩⲛ̄ ⲛ̄ ⲕⲟⲗⲁⲥⲓⲥ ⲉⲧ
ϥ̄ ⲛ̄ ϩⲏⲧⲟⲩ •
Ⲁⲩⲱ ⲟⲛ ⲁϥⲟⲩⲱ̄ ⲥϥϫⲱ ⲙ̄ⲙⲟⲥ ⲛ̄ϭⲓ ⲡⲥⲱⲧⲏⲣ ϫⲉ |
ⲡⲉⲧ ⲙⲉ̄ ⲛ̄ ⲉⲓ̈ⲱⲧ̄ ϩⲓ ⲙⲁⲁⲩ ⲛ̄ ϩⲟⲩⲉ ⲉ ⲣⲟⲓ̈ • ϥ︦ⲙ︦ϣⲁ̄
ⲙ̄ⲙⲟⲓ̈ ⲁⲛ • ⲁⲩⲱ ⲡⲉⲧ ⲛⲁⲕⲁ ϣⲏⲣ̄ⲉ ⲁⲛ ⲛ̄ⲥⲱϥ ϩⲓ
ϣⲉⲉⲣⲉ ⲛϥ̄ϥⲓ ⲙ̄ ⲡⲉϥⲥⲟ︦ⲥ︦ ⲛϥ̄ ⲟⲩⲁϩϥ̄ ⲛ̄ⲥⲱⲓ̈ ϥ̄ ⲙ̄ϣⲁ̄
ⲙ̄ⲙⲟⲓ̈ ⲁⲛ • ⲁⲩⲱ ϥⲛⲁⲕⲗⲏⲣⲟⲛⲟⲙⲉⲓ ⲁⲛ ⲛ̄ ⲧⲙⲛ̄ⲧⲉⲣⲟ̄
ⲛ ⲙ̄ ⲡⲏⲩⲉ :
Ⲱ̄ ϫⲉ ⲟⲩϩⲟⲧⲉ ⲛ ⲁϣ ⲛ̄ ϭⲟⲧ̄ ⲡⲉ ϩⲉ̄ ⲉ ϩⲣⲁⲓ̈ ⲉⲛϭⲓϫ
ⲙ̄ ⲡⲛⲟⲩⲧⲉ ⲉⲧ ⲟⲛϩ̄ • ⲙ̄ ⲡⲛⲁⲩ ⲙ̄ ⲡⲉⲛϭⲙ̄ ⲡϣⲓⲛⲉ • |
︦ϩⲉⲣⲙⲏⲛⲉⲩⲉ ⲛⲁⲛ ⲙ̄ ⲡϣⲁϫⲉ ⲛ̄ϭⲓ ⲡⲁⲡⲟⲥⲧⲟⲗⲟⲥ
ⲉⲧ ⲟⲩⲁⲁⲃ • ⲉϥϫⲱ ⲙ̄ⲙⲟⲥ ϫⲉ ⲡ ⲧⲁⲗⲁⲓⲡⲱⲣⲟⲥ ⲁⲛⲟⲕ
ⲡⲣⲱⲙⲉ ⲛⲓⲙ ⲡⲉⲧ ⲛⲁϣⲛⲁϩⲙⲉⲧ̄ ⲉ ⲃⲟⲗ ϩⲙ̄ ⲡⲥⲱⲙⲁ
ⲙ̄ ⲡⲉⲓ ⲙⲟⲩ • ⲱ̄ ⲧⲉⲓ̈ ⲛⲟϭ ⲛ̄ ϩⲟⲧⲉ ⲙⲛ̄ ⲧⲉⲓ̈ ⲛⲟϭ ⲛ̄
ⲑⲗⲓⲯⲓⲥ ⲉⲧ ⲛⲁϣⲱⲡⲉ ⲙ̄ ⲯⲩⲭⲏ ⲛⲓⲙ ⲙ̄ ⲡⲛⲁⲩ ⲉⲧ
ⲟⲩⲛⲁⲉⲓⲛⲉ ⲙ̄ⲙⲟⲟⲩ ⲉ ϩⲣⲁⲓ̈ | ϩⲛ̄ ⲛⲉⲛⲙⲉⲗⲟⲥ •
Ⲙ̄ ⲡⲛⲁⲩ ⲉⲣⲉ ⲡⲛⲟϭ ⲛ̄ ϩⲗⲟⲥⲧⲛ̄ ⲛ̄ ⲕⲁⲕⲉ ⲛⲁϩⲱⲃⲥ
ⲉ ⲃⲟⲗ ⲉ ϫⲱⲛ • ⲉϥⲟ̄ ⲛ̄ ⲕⲁⲕⲉ ϩⲓⲣⲛ̄ ⲛⲉⲛⲃⲁⲗ • ⲉϥ‐
ⲡⲟⲣϣ̄ ⲉ ⲃⲟⲗ ⲉϫⲙ̄ ⲡⲟⲩⲟⲉⲓⲛ ⲧⲡⲣϥ̄ • ⲙ̄ ⲡⲉⲛϩⲏⲧ̄ ⲡⲉ
ϣⲧⲟⲣⲧⲣ̄ ⲙ̄ⲙⲁⲧⲉ ⲛ̄ ⲛⲉ ⲛⲧⲁⲩⲉⲓ̈ ⲛ̄ⲥⲱⲛ ⲙⲛ̄ ⲑⲟⲧⲉ ⲛ̄
ⲧⲉⲩⲙⲟⲣⲫⲓ • ⲥⲉⲣⲱϣⲉ ⲉ ⲣⲟⲛ • ⲙⲛ̄ ⲡⲉⲕⲣⲟⲙⲣⲙ̄ ⲛ̄
ⲧⲉⲩϩⲓⲕⲱⲛ • ⲁⲩⲱ | ⲡⲉϩⲣⲟϫⲣⲉϫ ⲛ̄ ⲛⲉⲩⲟⲃϩⲉ • ⲙⲛ̄
ⲡϭⲱⲛⲧ̄ ⲛ̄ ⲛⲉⲩⲃⲁⲗ • ⲙⲛ̄ ⲡⲛⲟⲉⲓⲛ ⲛ̄ ⲛⲉⲩⲙⲉⲗⲟⲥ • ⲙⲛ̄
ⲧϭⲓⲛⲙⲟⲟϣⲉ ⲛ̄ ⲛⲉⲩⲟⲩⲉⲣⲏⲧⲉ • ⲙⲛ̄ ⲡϩⲙ̄ϩⲙ̄ ⲛ̄ ⲛⲉⲩ‐
ⲥⲡⲟⲧⲟⲩ • ⲙⲛ̄ ⲑⲉ ⲧⲏⲣⲥ̄ ⲉⲧⲟⲩⲟ̄ ⲛ ⲟⲩⲁϩⲉⲓ̈ⲏⲧ̄ ⲉ ϩⲟⲩⲛ
ⲉ ⲣⲟⲛ • ⲉϩⲛⲁⲩ ⲉ ⲟⲙⲕⲛ̄ •
Ⲉⲛϣⲁⲛⲛⲁⲩ ⲉ ⲛⲁⲓ̈ ⲧⲏⲣⲟⲩ ⲙ̄ⲡⲉⲛ ⲙ̄ⲧⲟ̄ ⲉ ⲃⲟⲗ • ⲟⲩ
ⲡⲉ ⲧⲛ̄ⲛⲁϫⲟⲟϥ ⲏ̄ ⲟⲩ ⲡⲉ ⲧⲛ̄ | ⲛⲁⲧⲁⲩⲟϥ • ⲏ̄ ⲉⲣⲉ
ⲧⲉⲛⲧⲁⲡⲣⲟ̄ ⲛⲁϣⲁϫⲉ ⲛ ⲁϣ ⲛ̄ϩⲉ • ⲉⲛⲁϣⲡⲱⲧ̄ ⲉ ⲧⲱⲛ •
ⲏ̄ ⲉⲛⲁϩⲟⲡⲛ̄ ⲛ ⲁϣ ⲙ̄ ⲙⲁ̄ • ⲙⲛ̄ ⲑⲉ ⲅⲁⲣ ⲛ ⲣ̄ ⲃⲟⲗ ⲉ
ⲛⲉⲩϭⲓϫ • ⲟⲩⲇⲉ ⲙⲛ̄ ⲑⲉ ⲙ̄ ⲡⲱⲧ̄ ⲥⲁ ⲗⲁⲁⲩ • ⲛ̄ⲥⲁ̄
ⲛⲁϩⲣⲙ̄ ⲡϩⲟ̄ ⲙ̄ ⲡⲛⲟⲩⲧⲉ •
ⲥⲏϩ ⲅⲁⲣ ϫⲉ ⲉⲓ̈ⲛⲁⲡⲱⲧ̄ ⲉ ⲧⲱⲛ ⲥⲁ ⲃⲟⲗ ⲙ̄


### 0008

ⲡⲉⲕϩⲟ̄ • ⲏ̄ ⲉⲓ̈ⲛⲁⲡⲱⲧ̄ ⲉ ⲧⲱⲛ ⲥⲁ ⲃⲟⲗ ⲙ̄ ⲡⲉⲕⲡⲛⲁ̄ •
ⲙⲁⲣⲛ̄ ⲉⲓ̈ⲙⲉ ϭⲉ ⲟⲩⲛ ϫⲉ ⲁϣ | ⲛⲉ ⲛⲡⲁϩⲣⲉ ⲉⲧ ⲛⲁⲑⲉ‐
ⲣⲁⲡⲉⲩⲉ ⲙ̄ ⲡⲉⲓ̈ ⲛⲟϭ ⲛ̄ ϣⲱⲛⲉ • ⲏ̄ ⲟⲩ ⲡⲉ ⲧⲛⲁϩⲱⲃⲥ̄
ⲉ ⲃⲟⲗ ⲉϫⲛ̄ ⲧⲉⲓ ⲛⲟϭ ⲙ̄ ⲡⲗⲏⲅⲏ̄ ⲛ̄ ⲧⲉⲓ ⲙⲓⲛⲉ •
Ⲙⲛ̄ ϩⲁⲧ̄ ⲟⲩⲇⲉ ⲙⲛ̄ ⲛⲟⲩⲃ • ⲙⲛ̄ ⲭⲣⲏⲙⲁ ⲙⲛ̄
ⲙⲛⲧ̄ⲣⲙ̄ⲙⲁⲟ̄ • ⲙⲛ̄ ⲗⲁⲁⲩ ⲅⲁⲣ ϩⲛ̄ ⲛⲁⲓ̈ ⲛⲁϣⲣ̄ ⲡⲁϩⲣⲉ
ⲉ ⲣⲟⲛ • ⲟⲩⲇⲉ ⲡⲓⲕⲟⲥⲙⲟⲥ ⲧⲏⲣϥ̄ ⲙⲛ̄ ⲛⲉ | ⲧ ⲛ̄ ϩⲏⲧϥ̄
ⲛⲁϣⲃⲟⲏⲑⲉⲓ ⲉ ⲣⲟⲛ ⲁⲛ • ⲧⲛ̄ⲛⲁϩⲉ ⲅⲁⲣ ⲁⲛ ⲉ ⲡⲁϩⲣⲉ
ⲉⲑⲉⲣⲁⲡⲉⲩⲉ ⲙ̄ⲙⲟⲛ ⲉⲙⲏⲧⲧⲉⲓ ⲉ ⲡⲉϣⲗⲏⲗ ⲙⲛ̄ ⲧⲛⲏⲥ‐
ⲧⲓⲁ ⲙⲛ̄ ⲡⲧⲃ̄ⲃⲟ̄ • Ⲛⲁⲓ̈ ⲅⲁⲣ ⲛ̄ ⲧⲉⲓ̈ ⲙⲓⲛⲉ ⲛⲉⲧ ⲉⲩⲛ̄ϣ‐
ϭⲟⲙ ⲙ̄ⲙⲟⲟⲩ ⲉ ϩⲱⲃⲥ̄ ⲉ ⲃⲟⲗ ⲉ ϫⲱⲛ ⲙ̄ ⲡⲛⲁⲩ ⲛ̄
ⲧⲉⲛⲁⲛⲁⲅⲕⲏ̄ •
Ⲙⲁⲣⲛ̄ ⲣ̄ ⲡⲙⲉⲉⲩⲉ ⲙ̄ ⲡϫⲟⲉⲓⲥ ⲙ̄ ⲡⲧⲏⲣϥ̄ ⲓ︦ⲥ︦ ⲡϣⲏⲣⲉ
ⲙ̄ ⲡⲛⲟⲩⲧⲉ ⲉⲧ ⲟⲛϩ̄ • ⲡⲉⲛ | ⲧⲁϥⲡⲗⲁⲥⲥⲉ ⲛ̄ ⲛⲓϥⲉ
ⲛⲓⲙ • ⲁⲩⲱ ⲙ̄ ⲡⲏⲩⲉ ⲙⲛ̄ ⲡⲕⲁϩ • ⲑⲁⲗⲁⲥⲥⲁ̄ ⲙⲛ̄
ⲛⲓ̈ⲉⲣⲱⲟⲩ • ⲡϫⲟⲉⲓⲥ ⲛ̄ ⲛⲉⲧ ϩⲛ̄ ⲙ̄ ⲡⲏⲩⲉ ⲙⲛ̄ ⲛⲉⲧ
ϩⲓϫⲙ̄ ⲡⲕⲁϩ ⲡⲉⲧⲉ ⲧⲱϥ ⲧⲉ ⲧⲉⲝⲟⲩⲥⲓⲁ ⲙⲁⲩⲁⲁϥ •
ⲉϥϣⲟⲟⲡ̄ ϩⲙ̄ ⲡⲓⲱⲧ̄ • ⲉⲣⲉ ⲡⲓⲱⲧ̄ ϣⲟⲟⲡ̄ ⲛ̄ ϩⲏⲧϥ̄ •
Ⲉϥⲱϣ ⲉ ⲃⲟⲗ ⲉϥϫⲱ ⲙ̄ⲙⲟⲥ ϫⲉ ⲡⲁ ⲉⲓ̈ⲱⲧ̄ ⲙⲁ ⲧⲟⲩ‐
ϫⲟⲓ̈ ⲉ ⲃⲟⲗ ϩⲛ̄ ⲧⲉⲓ̈ ⲟⲩⲛⲟⲩ • ⲁⲩⲱ ⲟⲛ ϫⲉ ⲡⲁ ⲉⲓ̈ⲱⲧ̄
ⲉϣϫⲉ ⲟⲩⲛϣϫⲟⲙ ⲙⲁⲣⲉ | ⲡⲉⲓ̈ ⲁⲡⲟⲧ̄ ⲥⲁⲁⲧ̄ • ⲡⲗⲏⲛ
ⲙⲁⲣⲉ ⲡⲉⲕⲟⲩⲱϣ ϣⲱⲡⲉ ⲡⲱⲓ̈ ⲁⲛ • ⲉⲛⲉϥϣⲗⲏⲗ ⲇⲉ
ϣⲁⲁ ϣⲟⲙⲛ︦ⲧ︦ ⲛ̄ ⲥⲟⲡ̄ ⲉϥϫⲱ ⲙ̄ⲙⲟⲥ ϫⲉ ⲉϣϫⲉ ⲡⲉⲕⲟⲩⲱϣ
ⲡⲉ ⲡⲁⲓ̈ ⲙⲁⲣⲉϥϣⲱⲡⲉ •
Ⲟⲱϣ︦ⲧ︦ ⲛ̄ⲧⲉⲧⲛ̄ⲛⲁⲩ ⲉ ⲡⲉⲓ̈ ϣⲁϫⲉ ⲛ̄ ϩⲟⲧⲉ ⲛ̄ⲧⲁ
ⲡϫⲟⲉⲓⲥ ⲙ̄ ⲡⲧⲏⲣϥ̄ ϫⲟⲟϥ ⲉⲛ ⲉϥⲣ̄ ϩⲟⲧⲉ ⲁⲛ ϩⲏⲧϥ̄ ⲙ̄
ⲡⲙⲟⲩ • ⲛ̄ⲧⲟϥ ⲅⲁⲣ ⲡⲉⲧⲟ̄ ⲛ ⲉⲝⲟⲩⲥⲓⲁ ⲙ̄ ⲡⲙⲟⲩ •
ⲁⲩⲱ ⲛ̄ⲧⲟϥ ⲡⲉⲧⲟ̄ ⲛ̄ ϫⲟⲉⲓⲥ ⲉ | ⲣⲟϥ • ⲁⲗⲗⲁ ⲉ ⲃⲟⲗ
ϫⲉ ⲟⲩⲛⲟⲩⲧⲉ ⲉϥϣⲟⲟⲡ̄ ϩⲛ̄ ⲟⲩⲉⲟⲟⲩ ⲉϥϫⲟⲥⲉ • ⲉ ⲁϥ‐
ϣⲱⲡⲉ ϩⲛ̄ ⲟⲩⲥⲙⲟⲧ ⲛ̄ ⲑⲃ̄ⲃⲓⲟ̄ ⲛ̄ ⲣⲱⲙⲉ • ⲉ ⲧⲣⲉ ϥϫⲓ
ϯⲡⲉ ⲙ̄ ⲡⲙⲟⲩ ϩⲁ ⲡⲧⲏⲣϥ̄ • ⲛⲉⲥⲡⲣⲉⲡⲉⲓ ⲅⲁⲣ ⲛⲁϥ
ⲡⲉ • ⲁⲩⲱ ⲥⲉⲛⲁⲡⲁⲣⲁⲇⲓⲇⲟⲩ ⲙ̄ⲙⲟϥ ⲉⲛϭⲓϫ ⲛ ⲛ̄
ⲣⲉϥⲣ̄ⲛⲟⲃⲉ •
Ⲉⲧⲃⲉ ⲡⲁⲓ̈ ⲁϥⲧⲁⲙⲉ ⲟⲩⲟⲛ | ⲛⲓⲙ ϫⲉ ⲟⲩⲛⲟϭ ⲧⲉ ⲧⲁ‐


### 0009

ⲛⲁⲅⲕⲏ ⲙ̄ ⲡⲙⲟⲩ ⲉⲧ ⲛⲁⲉⲓ̈ ⲉ ϩⲣⲁⲓ̈ ⲉϫⲙ̄ ⲯⲩⲭⲏ ⲛⲓⲙ
ⲛ̄ ⲣⲱⲙⲉ ⲙ̄ ⲡⲛⲁⲩ ⲙ̄ ⲡⲉⲩϭⲙ̄ⲡϣⲓⲛⲉ • ⲡⲉϩⲟⲟⲩ ⲅⲁⲣ
ⲉⲧⲙ̄ⲙⲁⲩ ⲟⲩϩⲟⲟⲩ ⲡⲉ ⲛ̄ ⲑⲗⲓⲯⲓⲥ ϩⲓ ⲁⲛⲁⲅⲕⲏ ϩⲓ
ⲁϣⲁϩⲟⲙ ϣⲁⲛⲧ ⲛ̄ⲡⲁⲣⲁⲅⲉ ⲙ̄ ⲡⲉⲓ̈ ⲛⲟϭ ⲛ̄ ⲕⲓⲛⲇⲩⲛⲟⲥ
ⲉⲧ ⲙⲉϩ ⲛ̄ ϩⲟⲧⲉ •
Ⲉⲛⲉ ⲛⲧⲁⲛⲕⲁ ⲧⲙⲉⲧⲁⲛⲟⲓⲁ ⲅⲁⲣ ⲛⲁⲛ ⲡⲉ ⲛ̄ ϣⲃⲏⲣ
ⲣ̄ ϩⲱⲃ ϣⲁⲁ ⲃⲟⲗ ⲛⲉⲛⲁ | ϩⲉ ⲉ ⲣⲟⲥ ⲡⲉ ⲛ̄ⲧⲉⲩⲛⲟⲩ
ⲛ̄ⲧⲛ̄ϫⲟⲟⲩⲥ ⲉ ⲣⲁⲧϥ̄ ⲙ̄ ⲡⲛⲟⲩⲧⲉ ⲡⲉⲓ̈ⲱⲧ ⲛ ⲧ̄ⲙⲛ̄ⲧⲁ‐
ⲅⲁⲑⲟⲥ ⲛϥ̄ⲛⲁϩⲙⲛ̄ ϩⲛ̄ ⲛⲉⲓ̈ ⲁⲛⲁⲅⲕⲓⲏ ⲧⲏⲣⲟⲩ ⲙⲛ̄ ⲛⲉⲓ̈
ⲑⲗⲓⲯⲓⲥ ⲉⲧ ϩⲓ ϫⲱⲛ • ⲛⲥ̄ϥⲓⲧⲛ̄ ⲛ̄ ⲧⲟⲟⲧⲟⲩ ⲛⲉⲓ̈ ⲁⲅⲅⲉⲗⲟⲥ
ⲛ ⲟⲩⲁϩⲉⲓ̈ⲏⲧ̄ ⲛ ⲁⲧ ⲛⲁ̄ •
Ⲉⲛⲉ ⲛⲧⲁⲛⲕⲁ ⲡⲉⲑⲃ̄ⲃⲓⲟ̄ ⲛⲁⲛ ⲡⲉ ⲛ̄ ϣⲃⲣ̄ ⲣ̄ ϩⲱⲃ •
ⲉⲛ ⲉϥⲛⲁⲗⲟ̄ ⲁⲛ ⲡⲉ ⲉϥⲡⲁϩⲧ̄ ⲙ̄ ⲡⲛⲟⲩⲧⲉ ϣⲁⲛ | ⲧϥ̄
ⲧⲛ̄ⲛⲟⲟⲩ ⲛϥ̄ϫⲓⲧⲛ̄ ϩⲛ̄ ⲟⲩⲣⲁϣⲉ ⲉ ⲡⲧⲟⲡ ⲛ̄ ⲛⲉⲧ ⲟⲩⲁⲁⲃ •
ϩⲙ̄ ⲡⲕⲁϩ ⲛ̄ ⲛⲉⲧ ⲟⲛϩ̄ • ⲉⲛⲉ ⲛⲧⲁⲛⲕⲁ ⲧⲁⲅⲁⲡⲏ̄
ⲛⲁⲛ ⲡⲉ ⲛ̄ ϣⲃⲣ̄ ⲣ̄ ϩⲱⲃ • ⲛⲉⲩⲛⲁⲗⲟ̄ ⲁⲛ ⲡⲉ ⲉⲩⲡⲁⲣⲁ‐
ⲕⲁⲗⲉⲓ ⲙ̄ ⲡⲛⲁⲏⲧ̄ ⲡⲓⲱⲧ̄ ⲛ̄ ⲧⲙⲛ̄ⲧϣⲁⲛⲁϩⲧⲏϥ ϣⲁⲛⲧ ϥ̄
ϫⲟⲟⲩ ⲛ̄ⲥⲱⲛ ⲛ̄ⲥⲉϫⲓⲧⲛ̄ ϩⲛ̄ ⲟⲩⲣⲁϣⲉ ⲉ ϩⲟⲩⲛ ⲉⲛ ⲧⲟⲡⲟⲥ
ⲉⲧ ⲧⲁⲓ̈ⲓⲩ ⲛ̄ⲧⲉ ⲉⲓ̈ⲗⲏⲙ̄ ⲛ ⲧ̄ⲡⲉ • ⲛ̄ⲥⲉⲧⲁⲁⲛ ⲛ̄ ⲇⲱⲣⲟⲛ
ⲙ̄ ⲡⲙⲉⲣⲓⲧ̄ •
Ⲉϣⲱⲡⲉ ⲇⲉ ⲙⲛ̄ⲧ ⲁⲛ ⲗⲁ | ⲁⲩ ϩⲛ̄ ⲛⲁⲓ̈ ⲉⲩϣⲟⲟⲡ
ⲛⲁⲛ ⲛ̄ ϣⲃⲣ̄ ⲣ̄ ϩⲱⲃ • ⲉⲓⲙⲉ ϫⲉ ⲉⲛϣⲁⲛϩⲓⲥⲉ ⲉⲛⲱϣ
ⲉ ⲃⲟⲗ ϩⲛ̄ ⲛ̄ ⲕⲟⲗⲁⲥⲓⲥ ⲉⲛⲣⲓⲙⲉ ϩⲛ̄ ⲟⲩⲙⲛⲧ̄ ⲉⲃⲓⲏⲛ̄
ⲧⲙ̄ ⲧⲉ ⲗⲁⲁⲩ ⲛ̄ⲛⲁ̄ ϣⲱⲡⲉ ⲛⲁⲛ •
Ⲁⲗⲗⲁ ⲉⲣⲉ ⲛ ⲁⲅⲅⲉⲗⲟⲥ ⲛ̄ ⲣⲉϥⲧⲓⲙⲱⲣⲉⲓ̈ ⲛⲁϭⲱⲛⲧ̄
ⲉ ⲣⲟⲛ ⲡⲉ ⲛ̄ⲥⲉⲛⲉϭⲛⲟⲩϭⲛ̄ ϩⲛ̄ ⲟⲩⲙⲛⲧ̄ ⲁⲧ ⲛⲁ̄ ⲛ̄ⲥⲉⲧⲓ‐
ⲙⲱⲣⲉⲓ ⲙ̄ⲙⲟⲛ ⲉ ⲡⲉϩⲟⲩⲟ̄ • ⲉ | ⲡⲓⲇⲏ ⲙⲛ̄ⲧⲁⲩ ⲙ̄ⲙⲁⲩ
ⲛ ⲧ̄ⲙⲛⲧ̄ⲛⲁⲏⲧ̄ ⲉ ⲧⲣⲉ ⲩϣⲁⲛⲁϩⲧⲏⲩ ϩⲁ ⲛⲉⲯⲩⲭⲟⲟⲩⲉ •
ⲁⲗⲗⲁ ϩⲉⲛⲟⲩⲁϩⲉⲓ̈ⲏⲧ̄ ⲛⲉ ⲛ ⲁⲧ ⲛⲁ̄ • ⲡⲉⲩϩⲱⲃ ϩⲱⲟⲩ
ⲡⲉ ⲡⲁⲓ̈ ⲉ ⲧⲣⲉ ⲩⲃⲁⲥⲁⲓⲉ ⲛ̄ ⲛⲉⲯⲩⲭⲏ ⲛ ⲛ̄ ⲣⲉϥⲣ̄ⲛⲟⲃⲉ •
Ⲱ̄ ⲟⲩϩⲟⲧⲉ ⲡⲉ ϩⲉ ⲉϩⲣⲁⲓ̈ ⲉⲛ ⲧⲟⲡⲟⲥ ⲛ ⲁⲧ ϭⲙ̄
ⲡⲉⲩϣⲓⲛⲉ ⲕⲁⲧⲁ ⲡⲉⲧ ⲥⲏϩ • ϫⲉ ⲉⲣⲉ ⲡⲉⲧⲉ ⲛϥ̄ ⲣ̄ ϩⲟⲧⲉ
ⲁⲛ ⲛⲁϣⲱ | ⲡⲉ ϩⲛ̄ ϩⲉⲛⲙⲁ̄ ⲉⲙⲡϣⲁ ⲉⲛⲉϩ ϭⲓⲛⲉ ⲁⲛ
ⲙ̄ⲡⲉⲩϣⲓⲛⲉ •


### 0010

Ⲱ̄ ⲟⲩⲙⲛⲧ̄ⲉⲃⲓⲏⲛ ⲛ ⲁϣ ⲛ̄ ϭⲟⲧ̄ ⲧⲉⲧⲛⲁⲧⲁϩ ⲉ ⲛⲁⲓ̈
ⲉⲛⲧⲁⲩⲧⲁⲗⲉ ⲡⲣⲁⲛ ⲉⲧ ⲟⲩⲁⲁⲃ ⲉ ϩⲣⲁⲓ̈ ⲉ ϫⲱⲟⲩ ϫⲉ
ⲟⲩⲏⲏⲃ ϩⲓ ⲙⲟⲛⲁⲭⲟⲥ • ⲉⲩⲕⲁⲧⲁⲫⲣⲟⲛⲉⲓ ⲛ ⲛ̄ ⲉⲛⲧⲟⲗⲏ̄
ⲙ̄ ⲡⲛⲟⲩⲧⲉ • ⲛ̄ ⲣⲉϥⲣ̄ⲛⲟⲃⲉ ⲉⲧ ϩⲛ̄ ⲛ̄ ⲕⲟⲗⲁⲥⲓⲥ ⲛⲁ‐
ⲛⲉϭⲛⲟⲩϭⲟⲩ ⲛ̄ ⲥⲉϫⲟⲟⲥ ⲛⲁⲩ ϫⲉ ⲉⲥⲧⲱ̄ ⲁⲛⲟⲛ ϫⲉ ⲁⲛ
ⲣ̄ ⲛⲟⲃⲉ • | ϫⲉ ⲉⲛ ϩⲙ̄ ⲡⲣⲟⲟⲩϣ ⲛ̄ ⲛⲉϩⲃⲏⲩⲉ ⲙ̄ ⲡⲃⲓⲟⲥ •
ⲁⲛⲡⲗⲁⲛⲁ̄ ϩⲙ̄ ⲡⲥⲱⲣⲙ̄ ⲛ̄ ⲑⲩⲗⲩ • ⲛ̄ⲧⲱⲧⲛ̄ ϩⲱⲧ ⲧⲏⲩⲧⲛ̄
ⲉⲧⲉⲧⲛ̄ ⲣ̄ ⲟⲩ ⲙ̄ ⲡⲉⲓ̈ ⲙⲁ̄ ϩⲛ̄ ⲛⲉⲓ̈ ⲕⲟⲗⲁⲥⲓⲥ ⲛ ⲁⲧ
ⲱϫⲛ̄ • ⲙⲏ̄ ⲛ̄ⲧⲱⲧⲛ̄ ⲁⲛ ⲛⲉⲧ ⲫⲟⲣⲉⲓ̈ ⲙ̄ ⲡⲉⲥⲭⲏⲙⲁ̄ ⲛ
ⲧⲙⲛ̄ⲧⲉⲩⲥⲉⲃⲏⲥ ϩⲙ̄ ⲡⲕⲟⲥⲙⲟⲥ •
Ⲱ̄ ⲟⲩⲛⲟϭ ⲡⲉ ⲡϣⲓⲡⲉ ⲉⲧ ⲙ̄ⲙⲁⲩ • ⲉⲙⲛ̄ ϩⲁⲏ̄ ⲟⲩⲏϩ
ⲛ̄ⲥⲱϥ • ⲁⲗⲗⲁ ⲉϥⲙⲏⲛ ⲉ ⲃⲟⲗ ⲛ̄ ϣⲁ ⲉⲛⲉϩ • ⲉⲛⲉⲥ‐
ϣⲱⲡⲉ ⲇⲉ ⲱ̄ ⲛⲁⲙⲉⲣⲁⲧⲉ | ⲉ ⲧⲣⲉ ⲡⲛⲟⲩⲧⲉ ⲕⲁ ⲧⲉⲓ̈ ⲛⲟϭ
ⲙ̄ ⲙⲛ̄ⲧⲧⲁⲗⲁⲓⲡⲱⲣⲟⲥ ⲉ ⲧⲁϩⲟⲛ • ⲁⲗⲗⲁ ⲙⲁⲣⲛ̄ ⲁⲅⲱ‐
ⲛⲓⲍⲉ ⲛ̄ⲧⲟϥ ϩⲛ̄ ⲧⲉⲛϭⲟⲙ ⲧⲏⲣⲥ̄ ⲉ ⲧⲣⲉ ⲛϫⲡⲟ̄ ⲛⲁⲛ ⲙ̄
ⲡⲛⲟϭ ⲛ ⲉⲟⲟⲩ ⲙ̄ ⲡⲙⲁ̄ ⲉⲧ ⲙ̄ⲙⲁⲩ ⲡⲁⲓ̈ ⲉⲣⲉ ⲛⲉⲧ
ⲟⲩⲁⲁⲃ ⲧⲏⲣⲟⲩ ⲫⲟⲣⲉⲓ ⲙ̄ⲙⲟϥ •
ⲗⲏⲗ ⲱ̄ ⲛⲁ ⲙⲉⲣⲁⲧⲉ ⲉ ⲧⲣⲉ ⲛϫⲓⲧϥ̄ ⲉ ⲃⲟⲗ ϫⲉ
ⲟⲩⲉⲟⲟⲩ ⲡⲉ • ⲉϥⲙⲏⲛ | ⲉ ⲃⲟⲗ ⲛ̄ ϣⲁ ⲉⲛⲉϩ •
Ⲡⲁⲣⲛ̄ ⲙⲉⲧⲁⲛⲟⲓ̈ ⲟⲩⲛ ⲱ̄ ⲛⲁ ⲙⲉⲣⲁⲧⲉ • ⲁⲩⲱ ⲛⲁ
ⲥⲛⲏⲩ ⲛ̄ⲧⲛ̄ϭⲱ ⲉⲛⲣⲓⲙⲉ ⲛ̄ ⲛⲁⲩ ⲛⲓⲙ • ⲙ̄ⲡⲉ ⲙⲧⲟ̄ ⲉ
ⲃⲟⲗ ⲙ̄ ⲡⲥⲱⲧⲏⲣ ϣⲁⲛⲧⲉ ⲧⲉϥⲥⲙⲏ̄ ⲧⲁϩⲟⲛ ϩⲛ̄ ⲟⲩⲣⲁϣⲉ •
ϫⲉ ⲛⲉⲧⲛ̄ ⲛⲟⲃⲉ ⲕⲏ̄ ⲛⲏⲧⲛ̄ ⲉ ⲃⲟⲗ • ⲡⲣⲓⲙⲉ ⲅⲁⲣ ⲛ
ⲧ̄ⲙⲉⲧⲁⲛⲟⲓⲁ ϣⲁϥϯ ⲙⲛ︦ⲧ︦ϣⲁⲛⲁϩⲧⲏϥ ⲙ̄ ⲡⲛⲟⲩⲧⲉ ⲉ
ⲧⲣⲉ ϥϭⲱϣⲧ̄ | ⲉ ϫⲱⲕ • ⲛϥ̄ⲛⲁ̄ ⲛⲁⲕ • ⲡⲣⲓⲙⲉ ⲛ ⲧ̄ⲙⲉⲧ‐
ⲁⲛⲟⲓⲁ ⲡⲉ ϣⲁϥ ⲧⲣⲉ ⲡⲉ ⲡⲛ︦ⲁ︦ ⲉⲧ ⲟⲩⲁⲁⲃ ⲡⲱⲧ̄ ⲉ ϩⲟⲩⲛ
ⲉ ⲡⲣⲱⲙⲉ ⲛϥ̄ⲟⲩⲱϩ ⲛ̄ ϩⲏⲧϥ̄ • ϩⲓⲧⲙ̄ ⲡⲣⲓⲙⲉ ⲛ ⲧ̄ⲙⲉⲧ‐
ⲁⲛⲟⲓⲁ ϣⲁⲣⲉ ⲡⲛⲟⲩⲧⲉ ⲧⲣⲉⲕ ⲣ̄ ⲃⲣ̄ⲣⲉ ⲛ̄ ⲕⲉ ⲥⲟⲡ̄ •
ⲛϥ̄ⲕⲧⲟ̄ ⲛⲁⲕ ⲙ̄ ⲡⲕⲁⲣⲡⲟⲥ ⲛ̄ ⲛⲉⲕϩⲓⲥⲉ ⲉϥⲟⲩⲟϫ •
Ⲙ ⲁⲣⲉ ⲣⲓⲙⲉ ⲅⲁⲣ ϣⲱⲡⲉ ⲭⲱⲣⲓⲥ ⲕⲱⲗϫ̄ ⲛ̄ ϩⲏⲧ̄ •
ⲙ ⲁⲣⲉ ⲕⲱⲗϫ̄ ⲇⲉ ⲛ̄ ϩⲏⲧ̄ ϣⲱⲡⲉ | ⲛ̄ ⲛⲉⲧ ⲉⲓⲣⲉ ⲙ̄
ⲡⲉⲩⲃⲓⲟⲥ ϩⲛ̄ ⲟⲩⲥⲡⲁⲧⲁⲗⲓⲁ ⲙⲛ̄ ⲟⲩϫⲓ ϩⲣⲁϥ • ⲟⲩⲇⲉ
ⲙ ⲁⲣⲉ ⲙⲉⲧⲁⲛⲟⲓⲁ ⲟⲩⲱϩ ϩⲙ̄ ⲡⲣⲱⲙⲉ ⲉⲧ ⲥⲁⲛⲁϣⲧ̄
ϩⲛ̄ ⲧⲁⲡⲁⲧⲏ̄ • ⲁⲗⲗⲁ ϩⲓⲧⲙ̄ ⲡϩⲓⲥⲉ ⲛ ⲧ̄ⲛⲏⲥⲧⲓⲁ ⲙⲛ̄


### 0011

ⲡⲉⲑ ⲕⲟ̄ ⲛ ⲧ̄ⲥⲁⲣⲝ • ϣⲁⲣⲉ ⲡⲉⲕϩⲏⲧ̄ ⲑⲃ̄ⲃⲓⲟ̄ ⲛⲅ̄ ϣⲓⲛⲉ
ⲛ̄ⲥⲁ ⲧⲙⲉⲧⲁⲛⲟⲓⲁ • ⲛⲅ̄ ⲁϣⲁϩⲟⲙ ⲉϫⲛ̄ ⲛⲉⲕⲛⲟⲃⲉ •
Ⲧⲉⲛⲟⲩ ϭⲉ ⲱ̄ ⲛⲁ ⲙⲉⲣⲁⲧⲉ ⲙⲁⲣⲛ̄ ϥⲓ ⲡⲣⲟⲟⲩϣ ϩⲁ
ⲡⲉⲛⲱⲛ︦ϩ︦ ⲛ̄ ⲛⲁⲩ ⲛⲓⲙ ϩⲱⲥ ⲉⲩⲥⲟⲡⲥ̄ | ⲙ̄ⲙⲟⲛ ⲉ ⲃⲟⲗ
ϩⲓⲧⲙ̄ ⲡϫⲟⲉⲓⲥ ⲉ ⲣ̄ ⲡⲓⲥⲧⲟⲥ • ϭⲱϣⲧ̄ ⲉ ⲡⲉⲛϫⲟⲉⲓⲥ ⲁⲩⲱ
ⲡⲉⲛⲥⲱⲧⲏⲣ ⲓⲥ̄ ϫⲉ ⲁϥϣⲡ̄ ⲟⲩⲏⲣ ϩⲓⲥⲉ ϩⲁ ⲣⲟⲛ •
Ⲟⲩ ⲅⲁⲣ ⲡⲉ ⲡⲡⲉⲑⲟⲟⲩ ⲉⲛⲧ ⲁϥⲁⲁϥ • ⲏ̄ ⲛⲓⲙ ϩⲙ̄
ⲡⲥⲱⲛⲧ̄ ⲧⲏⲣϥ̄ ⲡⲉⲧ ⲛⲁϫⲡⲓⲟϥ ⲉⲧⲃⲉ ⲛⲟⲃⲉ • ⲁⲗⲗⲁ ⲛ̄
ⲧⲁϥϣⲉⲡ ⲛⲁⲓ̈ ⲧⲏⲣⲟⲩ ⲉⲧⲃⲏⲏⲧⲛ̄ ⲁⲛⲟⲛ ⲛ̄ ⲣⲉϥⲣ̄ⲛⲟⲃⲉ
ϫⲉ | ϫⲉ ⲕⲁⲥ ⲉϥⲉⲭⲁⲣⲓⲍⲉ ⲛⲁⲛ ⲙ̄ ⲡⲉⲓ̈ ⲛⲟϭ ⲛ ⲟⲩϭⲁⲓ̈
ⲛ̄ⲧⲉ ⲧⲙⲉⲧⲁⲛⲟⲓⲁ •
Ⲙⲁⲣⲉ ⲛ̄ ⲃⲁⲗ ⲙ̄ ⲡⲉⲧⲛ̄ ϩⲏⲧ̄ ⲉⲓ̈ⲱⲣϩ̄ ⲛ ⲛ̄ ⲉⲓϥⲧ̄ ⲉⲧ
ⲟϥⲧ̄ ⲉⲛⲉϥϭⲓϫ ⲉⲧ ⲟⲩⲁⲁⲃ • ⲉϥⲁϣⲉ ⲉ ⲡϣⲉ ⲙ̄ ⲡⲉⲥⲟ︦ⲥ︦
ϩⲁ ⲛⲉⲛ ⲛⲟⲃⲉ • ⲙⲛ̄ ⲡⲉϥⲥⲡⲓⲣ ⲉⲛⲧ ⲁⲩⲕⲟⲟⲛⲥϥ̄ ⲛ̄
ⲟⲩⲗⲟⲛⲭ̄ ⲉϥϣⲟⲩⲟ̄ ⲉ ⲃⲟⲗ ⲛ̄ ⲟⲩⲥⲛⲟϥ ⲙⲛ̄ ⲟⲩⲙⲟⲟⲩ •
ⲙⲛ̄ ⲡⲕⲁϣⲉ ⲛ̄ |ⲧ ⲁⲩⲣⲱϩⲧ̄ ⲙ̄ⲙⲟϥ ⲉϫⲛ̄ ⲧⲉϥⲁⲡⲉ • ⲙⲛ̄
ⲡϩⲏⲡⲉⲣⲉⲧⲏⲥ ⲛ ⲁⲧ ϣⲓⲡⲉ ⲉⲛⲧ ⲁϥϩⲓⲟⲩⲉ ⲉ ϩⲟⲩⲛ
ϩⲙ̄ ⲡⲉϥϩⲟ̄ • ⲛⲉϥⲓⲕⲁⲣⲁⲉⲓⲧ ⲡⲉ • ⲁⲩⲱ ⲉⲓⲉϥⲟⲃⲉ ϩⲓ
ⲡⲉⲥⲟ︦ⲥ︦ • ⲉⲙⲡ̄ ⲟⲩϣⲁⲛⲁϩⲧⲏⲩ ϩⲁ ⲣⲟϥ •
Ⲁⲗⲗⲁ ⲛ̄ⲧⲁⲩ ⲣ̄ ⲡ ⲕⲉ ⲥⲟϥ ⲛ̄ ⲟⲩϩⲙ̄ϫ ⲙⲛ̄ ⲟⲩⲥⲓϣⲉ
ϩⲙ̄ ⲡⲉϥⲉⲓⲃⲉ̄ • ϩⲙ̄ ⲡⲧⲣⲉϥ ϫⲉⲕ ⲛⲁⲓ̈ ⲧⲏⲣⲟⲩ ⲉ ⲃⲟⲗ
ⲉϥϥⲓ ⲉ ⲣⲟϥ ϩⲛ̄ ⲟⲩⲙⲛⲧ̄ϩⲁⲣϣ̄ ϩⲏⲧ̄ • ⲙⲛ̄ | ⲟⲩⲙⲛⲧ̄‐
ⲙⲁⲓ̈ⲣⲱⲙⲉ ⲉϥⲟⲩⲱϣ ⲉ ⲧⲣⲉ ⲛ ϣⲱⲡⲉ ⲛⲁϥ ⲛ̄ ⲕⲟⲓⲛⲱ‐
ⲛⲟⲥ • ϩⲛ̄ ⲛⲉϥϩⲓⲥⲉ ϫⲉ ⲕⲁⲥ ⲉⲛⲁⲕⲗⲏⲣⲟⲛⲟⲙⲉⲓ ⲛⲙ̄ⲙⲁϥ
ⲉ ⲧⲉϥⲙⲛ̄ⲧⲉⲣⲟ̄ ⲉⲧ ϩⲛ̄ ⲙ̄ ⲡⲏⲩⲉ :
Ⲡⲉϫⲁϥ ϫⲉ ⲡⲉⲧ ⲙⲉ̄ ⲙ̄ⲙⲟⲓ̈ ⲙⲁⲣⲉϥ ⲁⲡⲁⲣⲛⲁ ⲙ̄ⲙⲟϥ
ⲛϥ̄ϥⲓ ⲙ̄ ⲡⲉϥ ⲥⲟ︦ⲥ︦ ⲛϥ̄ⲟⲩⲁϩϥ̄ ⲛ̄ⲥⲱⲓ̈ • ϥⲥⲟⲟⲩⲛ ϩⲱⲱϥ
ⲟⲛ ⲛ̄ϭⲓ ⲁⲡⲟⲥⲧⲟⲗⲟⲥ ⲉⲧ ⲟⲩⲁⲁⲃ ⲡⲁⲩⲗⲟⲥ ⲙ̄ ⲡⲧⲁⲓ̈ⲟ̄
ⲙ̄ ⲡⲉⲥ⳨ⲟ︦ⲥ︦ • ⲉⲧⲃⲉ ⲡⲁⲓ̈ ϥ̄ ⲱϣ ⲉ ⲃⲟⲗ ⲉϥ | ϫⲱ ⲙ̄ⲙⲟⲥ
ϫⲉ ⲛⲉ ϣⲱⲡⲉ ⲁⲓⲟⲓⲕ ⲉⲧⲣⲁϣⲟⲩ ⲙ̄ⲙⲟⲓ̈ ⲉⲙⲏⲧⲧⲉⲓ ϩⲙ̄
ⲡⲉⲥϯⲟ︦ⲥ︦ ⲙ̄ ⲡⲉⲛϫⲟⲉⲓⲥ ⲓⲥ̄ ⲡⲉⲭⲥ̄ : ⲡⲁⲓ̈ ⲉⲛⲧ ⲁⲩⲥⲟⲩ
ⲛⲁⲓ̈ ⲙ̄ ⲡⲕⲟⲥⲙⲟⲥ ⲉ ⲃⲟⲗ ϩⲓ ⲧⲟⲟⲧϥ̄ ⲁⲩⲱ ⲁⲓⲟⲓⲕ ϩⲱⲱⲧ̄
ⲟⲛ ⲙ̄ ⲡⲓⲕⲟⲥⲙⲟⲥ • ⲁⲩⲱ ⲟⲛ ϥ̄ϫⲱ ⲙ̄ⲙⲟⲥ ϫⲉ ⲁⲩⲥϯⲟⲩ
ⲙ̄ⲙⲟⲓ̈ ⲙⲛ̄ ⲡⲉⲭ︦ⲥ︦ :


### 0012

Ⲁⲛⲟⲕ ⲇⲉ ϯⲟⲛϩ̄ ⲁⲛ ⲡⲉⲭ︦ⲥ︦ ⲇⲉ ⲟ̄ⲛϩ̄ ⲛ̄ ϩⲏⲧ̄ • ⲁⲩⲱ
ⲟⲛ ϫⲉ ⲁϫⲛ̄ ϩⲓⲥⲉ | ⲟⲩⲁⲧϭⲟⲙ ⲡⲉ ⲣ̄ⲁⲛⲁϥ ⲙ̄ ⲡⲛⲟⲩⲧⲉ •
ⲁⲩⲱ ⲟⲛ ϫⲉ ⲉϣϫⲉ ⲧⲉ ⲧⲛ̄ϣⲡ̄ ϩⲓⲥⲉ ⲛⲙ̄ⲙⲁϥ ⲉⲓ̈ⲉ
ⲧⲛ̄ⲛⲁⲣ̄ ⲣ̄ⲣⲟⲟ ⲛ ⲛⲙ̄ⲙⲁϥ •
Ⲉⲧⲃⲉ ⲡⲁⲓ̈ ϭⲉ ⲱ̄ ⲛⲁ ⲙⲉⲣⲁⲧⲉ ⲙⲁⲣⲛ̄ ⲛⲏⲫⲉ ⲛ̄ⲧⲛ̄-
ⲣⲟⲉⲓⲥ ϫⲉ ⲡⲉⲛ ⲁⲛⲧⲓⲇⲓⲕⲟⲥ ⲡⲇⲓⲁⲃⲟⲗⲟⲥ ⲙⲟⲟϣⲉ
ⲉϥⲗ︦ϩⲏⲙ ⲛ̄ ⲑⲉ ⲓⲓⲙⲟⲩⲓ̈ • ⲉϥϣⲓⲛⲉ ⲛ̄ⲥⲁ ⲱⲙⲕ̄ ⲛ̄
ⲛⲉⲛⲯⲩⲭⲏ • ⲉϥⲟⲩⲱϣ ⲉ ⲁⲁⲛ ⲛ̄ ϣⲙ̄ⲙⲟ̄ ⲉ ⲛⲉⲓ̈ ⲛⲟϭ
ⲓ ⲁ | ⲅⲁⲑⲟⲛ • ⲛⲁⲓ̈ⲁⲧⲟⲩ ϭⲉ ⲛⲉⲧ ⲛⲁⲁϩ ⲉ ⲣⲁⲧⲟⲩ ⲉ
ⲣⲟϥ ⲉⲩϫⲟⲟⲣ • ϩⲛ̄ ⲧⲡⲓⲥⲧⲓⲥ • ϫⲉ ⲛ̄ⲧⲟⲟⲩ ⲛⲉⲧ ⲛⲁϫⲓ
ⲉⲟⲟⲩ ⲙⲛ̄ ⲓⲥ̄ • ⲕⲁⲧⲁ ⲑⲉ ⲉⲛ ⲧ ⲁϥϫⲟⲟⲥ ϫⲉ ⲛ̄ⲧⲱⲧⲛ̄
ⲛⲉ ⲛⲧ ⲁⲩϩⲩⲡⲟⲙⲓⲛⲉ ⲛⲙ̄ⲙⲁⲓ̈ ϩⲛ̄ ⲛⲁ ⲡⲓⲣⲁⲥⲙⲟⲥ •
Ⲁⲛⲟⲕ ϩⲱ ϯⲥⲙⲓⲛⲉ ⲙ̄ⲙⲟⲥ ⲛⲙ̄ⲙⲏⲧⲛ︦ ⲕⲁⲧⲁ ⲑⲉ
ⲛ̄ⲧⲁ ⲡⲁ ⲉⲓ̈ⲱⲧ̄ ⲥⲙⲓⲛⲉ ⲛⲙ̄ⲙⲁⲓ̈ ⲛ̄ ⲟⲩⲙⲛ̄ⲧⲉⲣⲟ̄ ϫⲉ
ⲧⲉⲧⲛⲁⲟⲩⲱⲙ ⲧⲉⲧⲛ̄ⲥⲱ̄ ⲛⲙ̄ⲙⲁⲓ̈ | ϩⲓϫⲛ̄ ⲧⲁ ⲧⲣⲁⲡⲉⲍⲁ̄
ⲟⲛ̄ ⲧⲁⲙⲛⲧ̄ⲉⲣⲟ̄ • ⲱ̄ ⲛⲁⲓ̈ⲁⲧϥ̄ ⲙ̄ ⲡⲉ ⲛⲧⲁϥϣⲡ̄ ϩⲓⲥⲉ ϩⲛ̄
ϩⲉⲛⲛⲏⲥⲧⲓⲁ ⲙⲛ̄ ϩⲉⲛϣⲗⲏⲗ ⲙⲛ̄ ϩⲉⲛⲟⲩϣⲏ ⲛ̄ ⲣⲟⲉⲓⲥ
ⲙⲛ̄ ϩⲉⲛⲁϣⲁϩⲟⲙ • ϫⲉ ϥⲛⲁⲛⲟϫϥ̄ ⲛϥ̄ⲟⲩⲱⲙ ⲛϥ̄ⲥⲱ̄
ϩⲙ̄ ⲡⲇⲓⲡⲛⲟⲛ ⲛ̄ ⲛⲉⲧ ⲟⲩⲁⲁⲃ ⲛ̄ ⲟⲩⲡⲁⲣϩⲏⲥⲓⲁ •
Ⲛⲁⲓ̈ⲁⲧϥ̄ ⲙ̄ ⲡⲉ ⲛⲧⲁϥϣⲱⲡⲉ ⲛ̄ ⲛⲁⲏⲧ̄ • ⲉϥⲙⲉ̄ ⲙ̄
ⲡⲉⲧ ϩⲓⲧⲟⲩⲱϥ ϩⲛ̄ ⲟⲩⲁⲅⲁⲡⲏ̄ ⲛ̄ⲧⲉ ⲡⲛⲟⲩⲧⲉ • ϫⲉ ϥ |
ⲛⲁϣⲱⲡⲉ ⲉⲩⲥⲟⲗⲥⲗ̄ ⲙ̄ⲙⲟϥ ϩⲛ̄ ⲕⲟⲩⲛϥ̄ ⲛ ⲁⲃⲣⲁϩⲁⲙ
ϩⲛ̄ ⲧⲙⲛ̄ⲧⲉⲣⲟ̄ ⲛ ⲙ̄ ⲡⲏⲩⲉ • ⲛⲁⲓ̈ⲁⲧϥ̄ ⲙ̄ ⲡⲉ ⲛⲧⲁϥⲥⲉⲓ
ⲛ̄ ⲣⲓⲙⲉ ⲉϫⲛ̄ ⲛⲉϥⲛⲟⲃⲉ ⲉⲛⲧ ⲁϥⲁⲁⲩ ϫⲉ ϥⲛⲁⲣ̄ ⲃⲟⲗ ⲉ
ⲡⲙⲁ̄ ⲙ̄ ⲡⲣⲓⲙⲉ ⲙⲛ̄ ⲡϭϩϭϩ̄ ⲛ ⲛ̄ ⲟⲃϩⲉ •
Ⲛⲁⲓ̈ⲁⲧϥ̄ ⲙ̄ ⲡⲉⲛⲧⲁϥⲣ̄ ϩⲏⲃⲉ ⲉϫⲛ̄ ⲛⲉϥⲛⲟⲃⲉ ϫⲉ
ⲉϥⲛⲁⲉⲩⲫⲣⲁⲛⲉ ⲙ̄ ⲡⲛⲟⲩⲧⲉ ⲙⲛ̄ ⲛⲉϥⲁⲅⲅⲉⲗⲟⲥ | ϩⲙ̄
ⲡⲁⲓⲱⲛ ⲙ̄ ⲡⲟⲩⲟⲉⲓⲛ • ⲛⲁⲓ̈ⲁⲧϥ̄ ⲙ̄ ⲡⲉ ⲛⲧⲁϥϯ ⲙ̄ ⲡⲉϥ‐
ⲟⲉⲓⲕ ⲙ̄ ⲡⲉⲧ ϩⲕⲁⲉⲓⲧ̄ ϫⲉ ϥⲓⲁⲥⲉⲓ ⲙ̄ ⲡⲟⲉⲓⲕ ⲙ̄ ⲡⲱⲛⲟ̄
ϩⲛ̄ ⲙ̄ ⲡⲏⲩⲉ •
Ⲛⲁⲓ̈ⲁⲧϥ̄ ⲙ̄ ⲡⲉ ⲛⲧⲁϥϩⲱⲃⲥ̄ ⲙ̄ ⲡⲉⲧ ⲕⲏ ϩⲁ ϩⲏⲩ ϫⲉ
ⲥⲉⲛⲁϩⲱⲃⲥ̄ ⲉ ⲃⲟⲗ ⲉϫⲛ̄ ⲛⲉϥⲛⲟⲃⲉ ⲙ̄ ⲡⲉϩⲟⲟⲩ ⲙ̄ ⲡϩⲁⲡ̄ •
ⲛⲁⲓ̈ⲁⲧϥ̄ ⲙ̄ ⲡⲉⲧ ⲛⲁ̄ ⲛ ⲛ̄ ϩⲏⲕⲉ ϫⲉ ⲛ̄ⲧⲟϥ ⲡ ⲉⲧ ⲟⲩ‐
ⲛⲁ̄ⲛⲁ̄ ⲛⲁϥ • ⲁⲩⲱ ϥⲛⲁⲣ̄ ⲙ̄ϣⲁ̄ ⲛ̄ ⲥⲱⲧⲙ̄ | ⲉ ⲧⲉⲓ̈ ⲥⲙⲏ ⲛ̄


### 0013

ⲣⲁϣⲉ ϩⲓ ⲟⲩⲟⲩⲛⲟϥ ϫⲉ ⲁⲙⲏⲉⲓⲛ ⲛⲉⲧ ⲥⲙⲁⲙⲁⲁⲧ̄ ⲛ̄ⲧⲉ
ⲡⲁ ⲉⲓⲱⲧ̄ ⲛ̄ⲧⲉⲧⲛ̄ ⲕⲗⲏⲣⲟⲛⲟⲙⲉⲓ ⲛ ⲧ̄ⲙⲛⲧ̄ⲉⲣⲟ̄ ⲉⲛⲧ
ⲁⲩⲥⲃ̄ⲧⲱⲧⲥ̄ ⲛⲏⲧⲛ̄ ϫⲓⲛ ⲛ ⲧ̄ⲕⲁⲧⲁⲃⲟⲗⲏ ⲙ̄ ⲡⲕⲟⲥ‐
ⲙⲟⲥ •
Ⲁⲩⲱ ⲟⲛ ϥ̄ϫⲱ ⲙ̄ⲙⲟⲥ ϫⲉ ⲡⲉⲧ ⲛⲁⲧⲥⲉ ⲟⲩⲁ̄ ⲛ̄ ⲛⲉⲓ̈
ⲕⲟⲩⲓ̈ ⲛ ⲟⲩϫⲱ̄ ⲙ̄ ⲙⲟⲩ ⲛ ⲱⲣϣ̄ ⲙ̄ⲙⲁⲧⲉ ϩⲁⲙⲏⲛ ϯϫⲱ
ⲙ̄ⲙⲟⲥ ⲛⲏⲧⲛ̄ ϫⲉ ⲛⲉϥⲥⲱ | ⲣⲙ̄ ⲛ̄ϭⲓ ⲡⲉϥⲃⲉⲕⲉ • ⲛⲁⲓ̈ⲁⲧϥ̄
ⲙ̄ ⲡⲉ ⲛⲧ ⲁϥⲕⲱ̄ ⲉ ⲃⲟⲗ ⲙ̄ ⲡⲉⲧ ϩⲓⲧⲟⲩⲱϥ ϩⲙ̄ ⲡ ⲧⲣⲉϥ
ⲣ̄ ⲛⲟⲃⲉ ⲉ ⲣⲟϥ • ϫⲉ ⲥⲉⲛⲁⲡⲱϩ ⲙ̄ ⲡⲉⲭⲓⲣⲟⲅⲣⲁⲫⲟⲛ
ⲉⲧ ⲉ ⲣⲟϥ • ⲁⲩⲱ ⲟⲛ ⲉⲧ ⲁ ⲣⲟϥ ⲛ̄ ⲟⲩⲟⲛ ⲛⲓⲙ •
Ⲛⲁⲓ̈ⲁⲧⲟⲩ ⲛ̄ ⲛⲉⲧ ⲛⲁⲣ̄ ⲁⲙⲁ ⲣ̄ ⲉ ⲧⲉⲕⲕⲗⲏⲥⲓⲁ ⲉ
ϩⲧⲟⲟⲩⲉ ⲛ̄ ⲣⲟⲩϩⲉ • ⲙ̄ ⲙⲏⲏⲛⲉ • ⲛ̄ ϩⲟⲩⲟ̄ ⲇⲉ ⲙ̄ ⲡⲛⲁⲩ
ⲛ̄ ϫⲓ ⲉ ⲃⲟⲗ ϩⲛ̄ ⲙ̄ ⲙⲏⲥⲧⲏⲣⲓⲟⲛ ⲉⲧ ⲟⲩⲁⲁⲃ • ⲙ̄
ⲡⲥⲱⲙⲁ̄ ⲙⲛ̄ ⲡⲉⲥⲛⲟϥ ⲙ̄ ⲡϫⲟⲉⲓⲥ ⲓ︦ⲥ︦ ⲡⲉⲭ︦ⲥ︦ : ϫⲉ |
ϥⲛⲁϣⲱⲡⲉ ⲉϥⲧⲏϩ ⲙⲛ̄ ⲛ̄ ⲁⲅⲅⲉⲗⲟⲥ ϩⲣⲁⲓ̈ ϩⲛ̄ ⲙ̄ ⲡⲏⲩⲉ
ⲉϥⲛⲁⲩ ⲉ ⲣⲟⲟⲩ ⲛ̄ ϩⲟ̄ ϩⲓ ⲟⲟ̄ • ⲉϥⲟⲩⲱϣⲃ̄ ⲛⲙ̄ⲙⲁⲩ ⲛ̄
ⲧⲁⲡⲣⲟ̄ ϩⲓ ⲧⲁⲡⲣⲟ̄ ϩⲛ̄ ⲧⲉⲩⲁⲥⲡⲉ ϫⲉ ⲁⲗⲏⲗⲟⲩⲉⲓⲁ •
Ⲉⲧⲃⲉ ⲡⲁⲓ̈ ϭⲉ ⲱ̄ ⲛⲁ ⲙⲉⲣⲁⲧⲉ ⲙ̄ⲡⲣ̄ ⲧⲣⲉ ⲛϯ ϩⲓⲛⲏⲃ
ⲛ̄ ⲛⲉⲛⲃⲁⲗ ⲟⲩⲇⲉ ϩⲣⲉⲕⲣⲓⲕⲉ ⲛ̄ ⲛⲉⲛⲃⲟⲩϩⲉ • ⲙ̄ ⲡⲉϩⲟⲟⲩ
ⲙⲛ̄ ⲧⲉⲩϣⲏ • ϫⲉ ⲕⲁⲥ ⲉⲕⲉ ⲣ̄ ⲃⲟⲗ ⲉ ⲡⲉⲑⲟⲟⲩ ⲛⲓⲙ : |
ϥ̄ϭⲟⲣ︦ϭ︦ ⲅⲁⲣ ⲉ ⲣⲟⲛ ⲛ̄ϭⲓ ⲡϫⲁϫⲉ • ⲁⲩⲱ ϥⲛⲁⲉⲓ̈ ⲛⲁⲛ
ⲟⲛ̄ ⲟⲩⲙⲏⲏϣⲉ ⲛ̄ ⲕⲟⲧⲥ̄ • ⲉϥ ⲧⲙ̄ ⲉⲓ̈ ϩⲛ̄ ⲟⲩⲁⲙⲉⲗⲓⲁ
ϥⲛⲁⲉⲓ̈ ϩⲛ ⲟⲩⲟⲃϣ︦ⲥ︦ •
Ⲉϥ ⲧⲙ̄ ⲉⲓ̈ ϩⲛ̄ ⲟⲩⲙⲛⲧ̄ϫⲁⲥⲓ ϩⲏⲧ̄ • ϥⲛⲁⲉⲓ̈ ϩⲛ̄ ⲟⲩ‐
ϭⲱⲛⲧ̄ • ⲉϥ ⲧⲙ̄ ⲉⲓ̈ ϩⲛ̄ ⲟⲩⲉⲟⲟⲩ ⲉϥϣⲟⲩⲉⲓⲧ̄ ϥⲛⲁⲉⲓ̈ ϩⲛ̄
ⲟⲩⲡⲟⲣⲛⲓⲁ • ⲉϥ ⲧⲙ̄ ⲉⲓ̈ ϩⲛ̄ ⲟⲩⲕⲱϩ ϥⲛⲁⲉⲓ̈ ϩⲛ̄
ⲟⲩⲙⲟⲥⲧⲉ •
Ⲉϥ ⲧⲙ̄ ⲉⲓ̈ ϩⲛ̄ ⲟⲩⲡⲟⲛⲏⲣⲓⲁ ⲉϥⲛⲁⲉⲓ̈ ϩⲛ̄ ⲟⲩⲕⲣⲙ̄ •|
ⲉϥ ⲧⲙ̄ ⲉⲓ̈ ϩⲛ̄ ⲟⲩϫⲓⲟⲩⲉ ϥⲛⲁⲉⲓ̈ ϩⲛ̄ ⲟⲩⲁⲛⲁϣ ⲛ̄ ⲛⲟⲩϫ
ⲙⲛ̄ ϩⲉⲛϭⲟⲗ • ⲉϥ ⲧⲙ̄ ⲉⲓ̈ ϩⲛ̄ ϩⲉⲛⲡⲁⲑⲟⲥ • ϥⲛⲁⲉⲓ̈ ϩⲛ̄
ϩⲉⲛⲙⲉⲉⲩⲉ ⲉⲩϩⲟⲟⲩ •
Ⲉⲁⲡⲁⲝ ϩⲁⲡⲗⲱⲥ ϥⲛⲁⲕ[ⲁ] ⲧⲟⲟⲧϥ̄ ⲉ ⲃ[ⲟⲗ] ⲁⲛ ⲛ̄ϭⲓ
ⲡⲥⲁ • [ϥⲛⲁ]ⲕⲟⲧⲥ̄ ⲛ̄ⲥⲁ [ⲥⲱ]ⲣⲙ̄ ϩⲏⲧ̄ • ⲉϥ[ⲛⲁ]ⲕⲟⲧⲥ̄ ⲉ
ϩⲟ[ⲩⲛ] ⲉ ⲧⲙⲛⲧ̄ ⲣϥ[ϭⲱⲱ]ⲙⲉ ϥϫⲟ̄ ⲛ̄ ⲧⲁⲙⲉⲗⲓⲁ ⲉ ϩⲣⲁⲓ̈


### 0014

ⲛ̄ ϩⲏⲧⲥ̄ • ϫⲉ ϩⲓⲧⲛ̄ ⲧⲁⲙⲉⲗⲓⲁ ⲅⲁⲣ ⲉⲣⲉ ⲁⲙⲛ̄ⲧⲉ ϭ[ⲱ]ⲣϭ̄ •
ⲙⲁⲣⲛ̄ ⲣ̄ ⲡ ⲙⲉⲉⲩⲉ ⲟⲩⲛ [ⲛ] ⲛⲉⲓ̈ ⲡⲟⲗⲉⲙ[ⲟⲥ] ⲛ̄ ⲧⲉⲓ̈ ϭⲟⲧ̄
ⲉⲧ ⲉⲣⲉ ⲡϫⲁϫ[ⲉ] | ⲥⲱⲣ ⲙ̄ⲙⲟⲟⲩ ⲉ ⲃⲟⲗ ⲉ ⲣⲟⲛ • ⲛ̄ⲧⲛ̄ϩⲟⲕ
ⲛ̄ ϩⲱⲱⲛ ϩⲛ̄ ⲛ̄ ϩⲟⲡⲗⲟⲛ ⲛ̄ ⲧ̄ⲇⲓⲕⲁⲓⲟⲥⲩⲛⲏ • ⲉⲧⲉ ⲛⲁⲓ̈
ⲛⲉ ⲟⲩϣⲗⲏⲗ • ⲟⲩⲛⲏⲥⲧⲓⲁ̄ • ⲟⲩⲧⲃ̄ⲃⲟ̄ • ⲟⲩⲉⲓ̈ⲣⲏⲛⲏ •
ⲟⲩⲁ[ⲅⲁ]ⲡⲏ • ⲟⲩⲑⲃ̄ⲃⲓⲟ̄ • [ⲟⲩ]ⲙⲛⲧ̄ⲛⲁ̄ • ⲟⲩ[ⲙ̄ⲛ]ⲧ̄ⲙⲁⲓ̈
ⲛⲉⲛ[ⲉⲣ]ⲏⲩ • ⲟⲩϭⲓⲛϣⲁ[ϫⲉ] ⲉⲥϩⲟⲗϭ̄ ⲙⲛ̄ [ⲣⲱ]ⲙⲉ ⲛⲓⲙ
ⲟⲛ̄ [ϩⲟ]ⲧⲉ ⲙ̄ ⲡⲛⲟⲩ[ⲧⲉ] • ⲛⲁⲓ̈ ⲅⲁⲣ [ⲛⲉ]ⲧ ϯ ⲟⲩⲃⲉ ⲧⲉ‐
ϥⲙⲛ̄ⲧⲥⲁ[ⲕⲟ]ⲧⲥ̄ ⲛ̄ ⲕⲣⲟϥ • [ⲛ̄] ϩⲟⲩⲟ̄ ⲇⲉ ⲧⲛ̄ [ⲣ̄ ϩ]ⲟⲧⲉ
ϩⲁ ⲑⲏ ⲡⲙⲁ̄ ⲛ̄ ϯϩⲁⲡ [ⲙ̄] ⲡⲛⲟⲩⲧⲉ [ⲉ]ⲧ ϩⲁ
ⲟⲟⲧⲉ ⲛ̄ ⲧⲛ̄ⲕⲱ̄ ⲛ̄ⲥⲱⲛ | ⲛ̄ ⲛⲉϩⲃⲏⲩⲉ ⲙ̄ ⲡⲕⲁⲕⲉ ⲛ̄ⲧⲛ̄ϯ
ϩⲓⲱⲱⲛ ⲛ ⲛ̄ ϩⲟⲡⲗⲟⲛ ⲙ̄ ⲡⲟⲩⲟⲉⲓⲛ • ϫⲉ ⲕⲁⲥ ⲉⲛⲕⲗⲏ‐
ⲣⲟⲛⲟⲙⲉⲓ ⲙ̄ ⲡⲙⲁ ⲛ̄ ϣⲱⲡⲉ ⲛ̄ ⲛⲉⲧ ⲟⲩⲁⲁⲃ ⲉⲧ ϩⲛ̄ ⲙ̄
ⲡⲏⲩⲉ ⲙⲛ̄ ⲛ̄ ϣⲏⲣⲉ ⲙ̄ ⲡⲟⲩⲟⲉⲓⲛ • ϩⲓⲧⲙ̄ ⲓ︦ⲥ︦ ⲡⲉⲭ︦ⲥ︦
ⲡⲉⲛϫⲟⲉⲓⲥ ⲡⲁⲓ̈ ⲉ ⲃⲟⲗ ϩⲓ ⲧⲟⲟⲧϥ̄ ⲡⲉⲟⲟⲩ ⲙ̄ ⲡⲓⲱⲧ
ⲛⲙ̄ⲙⲁϥ ⲙⲛ̄ ⲡⲉⲡⲛ︦ⲁ︦ ⲉⲧ ⲟⲩⲁⲁⲃ ϣⲁ ⲉⲛⲉⲓ̈ ⲉⲛⲉⲟ
ϩⲁⲙⲏⲛ •
-
ⲁⲡⲁ ⲑⲉⲟⲫⲓⲗⲟⲥ ⲁⲣⲭⲏⲉⲡⲓⲥⲕⲟⲡⲟⲩ •